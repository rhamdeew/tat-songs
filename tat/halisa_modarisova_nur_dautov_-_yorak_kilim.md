# Оригинал

### Халисә Мөдәрисова / Нур Даутов - Йөрәк кылым

```
Чит җирләрнең көзе алтын түгел,
Чит җирләрнең көзе — сары сагыш.
Кошлар оча, канатларда китә
Туган якка булган минем алкыш.

Кошлар, кошлар, калдырмагыз мине,
Сезнең тавыш миңа күптән таныш.
Мин канатсыз мында, чит җирләрдә,
Көзләре бит алтын түгел — сагыш.

Чит җирләрнең көзе ялкын түгел,
Тәне җылы аның — җаны салкын.
Үз илемдә хәзер якты яздыр
Тал бөренең көмеш керфек ачар.

Кошлар, кошлар, калдырмагыз мине,
Ияртегез мине үз илемә.
Язы көмеш, көзе алтын булган,
Йөрәк кылым булган Агыйделгә.
```
