# Оригинал

### Ләйлә Дәүләтова / Мурат Гайсин - Бала әйткән авыр сүз

```
Чит-ят кешенең сүзләрен
Тыңласам да, ишетмим.
Бик авыр сүз әйтсәләр дә,
Әллә ни исем китми.

Үз баламның сүзләре бит
Рәнҗемә, йөрәгем, түз.
Туры йөрәккә кадала
Бала әйткән авыр сүз.

Иркәлектә үскән бала
Сүз әйтә уйламыйча.
Ана кадерен белми шул,
Үзе әни булмыйча.

Үз баламның сүзләре бит
Рәнҗемә, йөрәгем, түз.
Туры йөрәккә кадала
Бала әйткән авыр сүз.

Яңгырдан сүнгән учактай
Кабат кабына алмам.
Сүзләреңне җиде түгел,
Җитмеш кат үлчә, балам.

Үз баламның сүзләре бит
Рәнҗемә, йөрәгем, түз.
Туры йөрәккә кадала
Бала әйткән авыр сүз.
```
