# Оригинал

### Вәрис Акбашев / Урал Рәшитов - Моряк җыры

```
«Диңгеземдә — дөньям», — дигән моряк
Хыялланып җирен сагынган,
Акчарлаклар түгел күңелендә,
Җанкаена тургай кагылган.

Җилкәйләрем, җилкәйләрем,
Җигелегез җилкәнгә.
Бер хыялый адашкан
Күңеле диңгезендә,
Коткарыгыз, батмасын
Сагыш далаларында,
Кайтсын, кайтсын, кире кайтсын
Хыял болыннарына.

Кайда соң син, җирем — газиз илем?
Кайда урман, кояш баеган?
Күзем йомып сагышларга батсам.
Җил искәндәй миләш-каеннан.

Җилкәйләрем, җилкәйләрем,
Җигелегез җилкәнгә.
Бер хыялый адашкан
Күңеле диңгезендә,
Коткарыгыз, батмасын
Сагыш далаларында,
Кайтсын, кайтсын, кире кайтсын
Хыял болыннарына.

Алдамыйк без, дуслар, күңелләрне,
Алыштырмыйк җирне диңгезгә.
Кошлар җаны күктә, балык — суда,
Кешенеке булыр җирендә.

Җилкәйләрем, җилкәйләрем,
Җигелегез җилкәнгә.
Бер хыялый адашкан
Күңеле диңгезендә,
Коткарыгыз, батмасын
Сагыш далаларында,
Кайтсын, кайтсын, кире кайтсын
Хыял болыннарына.
```
