# Оригинал

### Клара Булатова / Марат Хөснуллин - Язмышымда язлар булып кал

```
Көтмәгәндә кабындың син җанда,
Көтелмәгән яну бу утлар.
Кышларыма буран булып килдең,
Язларымда ләйсән булып кал.

Бураннарда кабатланмас моңым,
Моңга тулган ап-ак болытлар.
Кышларыма ак моң булып килдең,
Язларымда хыял булып кал.

Күңелемә якты хисләр сиптең,
Бу җаныма сүнмәс өмет сал.
Тормышыма син кыш булып кердең,
Язмышымда язлар булып кал.
```
