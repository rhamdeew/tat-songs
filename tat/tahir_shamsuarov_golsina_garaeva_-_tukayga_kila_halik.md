# Оригинал

### Таһир Шәмсуаров / Гөлсинә Гәрәева - Тукайга килә халык

```
Җырларын ятлап күңелдән,
Талантына таң калып.
Бөек җырчысы янына
Тукайга килә халык.

“Тәфтиләүләр” белән килә,
“Зиләйлүкләрне” көйләп.
Туган телнең бар аһәңен (матурлыгын)
Аңлатып булмас сөйләп.

Аның белән тел ачылган,
Һәр адымда кирәк, бел.
Туган тел — Тукай теле ул,
Тукай теле — туган тел.

Җырларын ятлап күңелдән,
Талантына таң калып,
Бөек шагыйре янына —
Тукайга килә халык.
```
