# Оригинал

### Марат Гобәйдуллин - Язны сагыну (беренче вариант)

```
Кабат килде язлар,
Күңелләрдә назлар,
Коштай очам гүя талпынып.
Күпме еллар үткән,
Һич сүрелми икән
Йөрәктәге сөю ялкыны.

Истә әле һаман
Еракларда калган
Бәхет тулы тәүге языбыз.
Айлар-еллар саен
Сагынам яшьлек таңын,
Онытылмый сөю-назыбыз.

Гомерләрнең язы
Инде күптән узды,
Озакламас моңсу көзләре.
Яшьлек елларыннан,
Гомер юлларыннан
Бары сине генә эзләрмен.
```
