# Оригинал

### Марат Гобәйдуллин - Укытучым

```
Кызганмыйча бөтен көчегезне,
Хезмәт иттегез сез халыкка.
Эшләрегез һәрчак үрнәк булды,
Өйрәттегез безне хаклыкка.

Чәчләрегез инде чаларса да,
Күбәйсә дә маңгай сырлары.
Күңлегезне һаман җилкендерә
Кыңгырауның моңлы чыңлавы.

Кичердегез сагыш-борчуын да,
Аз булмады сөенеч-шатлыгы.
Язмыш җиле күпме сынаса да,
Сакладыгыз күңел сафлыгын.

Чәчләрегез инде чаларса да,
Күбәйсә дә маңгай сырлары.
Күңлегезне һаман җилкендерә
Кыңгырауның моңлы чыңлавы.

Рәхмәтебез сезгә чиксез бүген,
Җитмәс инде ниләр әйтсәк тә.
Бу тормышта изге фатихагыз
Канат куеп, безне яшәтә.

Чәчләрегез инде чаларса да,
Күбәйсә дә маңгай сырлары.
Күңлегезне һаман җилкендерә
Кыңгырауның моңлы чыңлавы.
```
