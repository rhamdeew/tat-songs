# Оригинал

### Заһид Фәйзи / Рөстәм Яхин - Яз чәчәген өзмә минем өчен

```
Яз чәчәген өзмә минем өчен,
Ул болай да кыска гомерле;
Чәчәк түгел, биреп яшәү көче,
Син бизисең минем гомерне.

Яз чәчәген өзмә минем өчен —
Болыннарның тәүге бизәген,
Бар нәрсәдән матур минем өчен
Керсез күңлең, серле күзләрең.

Яз чәчәген өзмә минем өчен,
Ул күпләрнең күңлен җилкетә;
Гомерлеккә җан сердәшем булсаң,
Минем өчен бары шул җитә.
```
