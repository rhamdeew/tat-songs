# Оригинал

### Никифор Тукмачев / Рамил Әсхәдулла - Җырым сиңа!

```
Күз карашым юлларда,
Каләмнәрем кулларда,
Сиңа атап бер җыр яздым
Сагынганда җырларга.

Дөнья буйлап җыр таралыр
Җырчыдан — җырчыларга,
Өзлеп яратканнар гына
Сагынып җыр чыгара.

Бу җырымда тик син генә
Аңлый алыр юллар бар,
Сәламнәрем җиткерергә
Ярый әле җырлар бар.

Дөнья буйлап җыр таралыр
Җырчыдан — җырчыларга,
Өзлеп яратканнар гына
Сагынып җыр чыгара.

Җырлыйм сиңа багышлап
Син җырлар яратканга,
Сүзләрем чыга җыр булып
Язгы таңнар атканда.

Дөнья буйлап җыр таралыр
Җырчыдан — җырчыларга,
Өзлеп яратканнар гына
Сагынып җыр чыгара.
```
