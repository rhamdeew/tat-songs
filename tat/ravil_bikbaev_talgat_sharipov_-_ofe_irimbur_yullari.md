# Оригинал

### Равил Бикбаев / Тәлгать Шәрипов - Өфе — Ырымбур юллары

```
Өфе — Ырымбур юллары,
Эй, яшьлегем еллары,
Шул юлларны үткән саен,
Бер ашкынып, бер моңаеп,
Чыңлый күңелем кыллары.

Өфе — Ырымбур арасы
Өч йөз җитмеш чакырым.
Шул юлларның һәр чакрымы
Тәүге сөю җыры кебек,
Гел-гел тора чакырып.

Кавыша алмый агалар
Агыйдел белән Сакмар,
Аерылды юллар безнең,
Тик яшьлекнең истәлеген
Йөрәкләр мәңге саклар.

Өфе — Ырымбур юлында
Сызылып таңнар ята.
Безне аерган юлларны,
Безне аерган елларны
Йөрәкләр якынайта.
```
