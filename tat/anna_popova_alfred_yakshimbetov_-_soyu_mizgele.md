# Оригинал

### Анна Попова / Альфред Якшимбетов - Сөю мизгеле

```
Табигатьнең төрле,
Төрле көне була,
Яңгыр ява, болыты каплый.
Тик безнең арада,
Бергә булганнарның
Күге аяз, кояшы балкый.

Вакытлар, вакытлар
Узса да, туктамый
Мәңге безнең сөю мизгеле.
"Яратам, яратам"
Дип кабатлауларың
Ярату арттырган шикелле.

Тормышлар диңгездәй,
Дулкыны дулкынга
Алмаша да сулары шаулый.
Безнең җилкәнебез
Искән җил көенә
Җырлап ага, һич тә сынатмый.

Вакытлар, вакытлар
Узса да, туктамый
Мәңге безнең сөю мизгеле.
"Яратам, яратам"
Дип кабатлауларың
Ярату арттырган шикелле.

"Яратам" дисәң син,
Дөньяның ямьнәре
Яңа ачылгандай тоела.
Өлешемә бүлеп
Бәхет биргәнеңә
Рәхмәтлемен сиңа, йә, Аллам.

Вакытлар, вакытлар
Узса да, туктамый
Мәңге безнең сөю мизгеле.
"Яратам, яратам"
Дип кабатлауларың
Ярату арттырган шикелле.
Мәхәббәт җаннарда, без бергә булганда,
Без мәңге яшь калырбыз шикелле.
Мәнге яшь калырбыз шикелле…
```
