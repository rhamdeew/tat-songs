# Оригинал

### Татар  халык җыры - Алларын алга манам (икенче вариант)

```
Китәм, дисең, китәм, дисең,
Китәм, дисең, кайларга?
Ниләргә сабыр итмисең
Тагын бер-ике айларга?

Алларын алга манам,
Гөлләрен гөлгә манам,
Иркәм китә еракларга —
Сөю утында янам.
Дулкынланып сулар керә
Пароход идәненә.
Ышанмагыз егетләрнең
Яратам дигәненә.

Китәм, дидең, читкә киттең,
Чит иде теләкләрең.
Инде хәзер чит җирләрдә
Өзелер үзәкләрең.

Алларын алга манам,
Гөлләрен гөлгә манам,
Иркәм китә еракларга —
Сөю утында янам.
Дулкынланып сулар керә
Пароход идәненә.
Ышанмагыз егетләрнең
Яратам дигәненә.

Стенада сәгать йөри,
Саный минут исәбен.
Кай җирләрдә йөри икән
Минем алма кисәгем?!.

Алларын алга манам,
Гөлләрен гөлгә манам,
Иркәм китә еракларга —
Сөю утында янам.
Дулкынланып сулар керә
Пароход идәненә.
Ышанмагыз егетләрнең
Яратам дигәненә.
```
