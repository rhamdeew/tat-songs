# Оригинал

### Кәрим Тинчурин / Салих Сәйдәшев - Сандугач (беренче вариант)

```
Җир җиләге ачы була, ачы була
Үз вакытында, үз вакытында пешмәсә, шул.
Җәйге җилләр яшь йөрәккә шифа була,
Сөйгән ярың каш уйнатып эндәшсә, шул.
Сандугач, кошчыгым, күңелемне ач син бүген.

Киң яланның хәбәрче ак күбәләге
Сиңа бәгырем, сәламемне ирештерсен.
Ак каенның җиләс, салкын күләгәсе
Бүген безне күрештерсен, сөендерсен.
Сандугач, кошчыгым, күңелемне ач син бүген.

Кузгалаклар, аксыргаклар айкый-айкый,
Тырыс тутырып җиләк җыйдым ярлар өчен.
Җиткәннәрен, пешкәннәрен сайлый-сайлый,
Тырыс тутырып булыр микән ярлар өчен.
Сандугач, кошчыгым, күңелемне ач син бүген.
```
