# Оригинал

### Фирая Зыятдинова / Әнвәр Бакиров - Туган як сәламе

```
— Сез каян болай, әй, назлы җилләр?
— Туган якларың — гөлләр иленнән!
Сәламнәр алып килдек без сиңа
Җаныңдай газиз күргән җиреңнән —
Туган якларың — гөлләр иленнән:
Кайчандыр изге суларын эчкән
Борыла-сырыла аккан инештән;
Төнбоеклардан, зифа камыштан,
Кырларга сыймый үскән арыштан,
Кырларга сыймый үскән арыштан.
Чишмәләр кайнап чыккан урыннан,
Җиләкләр пешкән яшел болыннан;
Сылу каеннар, бөдрә таллардан,
Сызылып аткан алсу таңнардан,
Сызылып аткан алсу таңнардан…
```
