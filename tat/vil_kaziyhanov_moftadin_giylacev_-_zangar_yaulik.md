# Оригинал

### Вил Казыйханов / Мөфтәдин Гыйләҗев - Зәңгәр яулык

```
Бәйләп үтче зәңгәр яулыгыңны,
Карап калыйм күзең талганчы.
Күңелләрне моңнар биләгәнче,
Йөрәгеңне ялкын алганчы.

Бәйләп үтче зәңгәр яулыгыңны,
Искә төшер зәңгәр кичләрне,
Аерылмаска вәгъдә бирешкәнне.
Сакларга дип якты хисләрне.

Зәңгәр болыт кебек зәңгәр яулык
Җилфердәсен иде башыңда.
Яшьлегемнең зәңгәр таңы булып,
Килеп басчы кабат каршыма.
```
