# Оригинал

### Әхмәт Ерикәй / Илдус Якупов - Яшьлегемә кайтыр идем

```
Нинди ямьле безнең үзәннәр,
Түшәлгәннәр йомшак хәтфәләр;
Ал чәчәкләр, яшел үләннәр
Яшьлегемне хәтерләтәләр.

"Яшьлегем!" — дип, өзелеп җырлар идем,
Өзелеп җырлый торган җыр булса;
Яшьлегемә йөгереп кайтыр идем,
Кире кайта торган юл булса.

Яшьлегемнең узып китүен
Кошлар китүенә тиңлим мин;
Киткән кошлар язын кире кайта,
Кайтыр микән яшьлек, белмим мин.

"Яшьлегем!" — дип, өзелеп җырлар идем,
Өзелеп җырлый торган җыр булса;
Яшьлегемә йөгереп кайтыр идем,
Кире кайта торган юл булса.
```
