# Оригинал

### Марат Кәбиров / Чәчкә - Ниләр булды сиңа, авыл…

```
Сине сагынып кайткан идем…
Авыр миңа… шундый авыр…
Давыллардан калган сыман,
Хәлсезләнеп ауган авыл…

Нишләдең син, авылым минем?
Миңа беркем эндәшмәде.
Ялтлап куйды чишмәләре,
Гүя җирнең күз яшьләре.

Ниләр булды сиңа, авыл?
Кайда синең назлы җилең?..
Давылларга бирешмәгән
Халкымның син җаны идең.

Нишләдең син, авылым минем?
Миңа беркем эндәшмәде.
Ялтлап куйды чишмәләре,
Гүя җирнең күз яшьләре.

Бүгенгегә башын салып,
Елый сыман үткәннәрең.
Бу үзеңнең язмышыңмы,
Ялгышымы бүтәннәрнең?!.

Нишләдең син, авылым минем?
Миңа беркем эндәшмәде.
Ялтлап куйды чишмәләре,
Гүя җирнең күз яшьләре.
```
