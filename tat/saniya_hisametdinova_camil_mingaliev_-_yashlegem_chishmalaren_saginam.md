# Оригинал

### Сания Хисаметдинова / Җәмил Миңгалиев - Яшьлегем чишмәләрен сагынам

```
Туган якның яшел болынында
Бөреләнде яшьлек хисләре.
Чишмәсеннән сулар ташып анда
Калды минем аяк эзләрем.

Яшьлегемнең назлы чишмәсенә
Кайтыр идем кабат әйләнеп,
Йөрәгемнең ачы сагышлары
Агып китәр иде бәйләнеп.

Гомер үткән саен шунда узган
Яшьлек елларымны сагынам.
Төшләремдә, уйларымда һаман
Болын чишмәсенә юл алам.

Яшьлегемнең назлы чишмәсенә
Кайтыр идем кабат әйләнеп,
Йөрәгемнең ачы сагышлары
Агып китәр иде бәйләнеп.

Болын чишмәсенең ярларында
Бер туйганчы җырлар җырладым.
Чишмә тавышларына кушылып,
Яшьлегемне сагынып еладым.

Яшьлегемнең назлы чишмәсенә
Кайтыр идем кабат әйләнеп,
Йөрәгемнең ачы сагышлары
Агып китәр иде бәйләнеп.
Йөрәгемнең ачы сагышлары
Агып китәр иде бәйләнеп…
Агып китәр иде бәйләнеп…
```
