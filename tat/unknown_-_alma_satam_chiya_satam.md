# Оригинал

### Разил Вәлиев / Луиза Батыр-Болгари - Алма сатам, чия сатам…

```
Алма сатам, алма сатам,
Алмасыз калма тагы.
Алма кебек ярлар белән
Каршылыйк әле таңны.

Хөрмә сатам, хөрмә сатам,
Хөрмәсез кала күрмә.
Хөрмә кебек чибәрләрнең
Урыны була түрдә.

Чия сатам, чия сатам,
Чиясез кермә өйгә.
Күңелләрем чияләнмәс
Җырласаң безнең көйгә.

Алма сатам, хөрмә сатам,
Хисләрем кушып сатам.
Минем өчен җанын биргән
Бер чибәрне яратам.
```
