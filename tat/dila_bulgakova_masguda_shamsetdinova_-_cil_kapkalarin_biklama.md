# Оригинал

### Дилә Булгакова / Мәсгудә Шәмсетдинова - Җил капкаларын бикләмә

```
Яфрак бураны әйләнә —
Тайпылдым мең төсләрдән,
Җил капкаларын бикләмә —
Качып киләм көзләрдән.

Кулларымда ал күбәләк,
Тыным белән җылыттым,
Моң-күңелгә җан өрергә
Җитә икән җылы тын.

Чәчләремдә җиләк исе,
Чәчәк кенә су юлы.
Синең янга җәйләр буйлап
Кайтып киләм бу юлы.

Кулларымда ал күбәләк,
Тыным белән җылыттым,
Моң-күңелгә җан өрергә
Җитә икән җылы тын.

Җәй гамьнәрен җанга урап
Тайпылдым мең төсләрдән,
Капкаларың ачык калдыр —
Кайтып киләм көзләрдән.

Кулларымда ал күбәләк,
Тыным белән җылыттым,
Моң-күңелгә җан өрергә
Җитә икән җылы тын.
```
