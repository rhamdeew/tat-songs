# Оригинал

### Хәния Фәрхи / Фирзәр Мортазин - Үкенергә хәзер, җаным, соң!

```
Һәр сулышны "син" дип алганда,
Синең өчен көеп янганда,—
Хыянәтең кисте барысын,
Үкенергә хәзер, җаным, соң!

Ә мин менә сине сагынмыйм,
Хәзер инде сиңа табынмыйм,
Алларыма чыгып чакырма,
Кире кайтмам сиңа тагын мин.

Үтеп барган ялган мизгелгә
Алыштырдың бит син барысын.
Нигә һаман эзләп таба соң
Әрнү-үкенечле карашың?

Ә мин менә сине сагынмыйм,
Хәзер инде сиңа табынмыйм.
Алларыма чыгып чакырма,
Кире кайтмам сиңа тагын мин.

Үтәр еллар, вакыт дәвалар —
Төзәлерләр әле яралар.
Тик без генә бергә булмабыз —
Ерагая гына аралар.

Ә мин менә сине сагынмыйм,
Хәзер инде сиңа табынмыйм.
Алларыма чыгып чакырма,
Кире кайтмам сиңа тагын мин.
```
