# Оригинал

### Гөлфия Гыйззәтова / Альфред Якшимбетов - Сине яратмыйча мөмкин түгел

```
Тормыш сукмакларын узган чакта
Юлларымда сине очраттым.
Бер күрүдә сиңа гашыйк булдым,
Гомерлеккә өзелеп яраттым.

Син дә мине шулай сөясеңдер,
Беләм, җаным, күрәм күзеңнән.
Беркайчан да нурлар югалмасын
Елмаюлы синең йөзеңнән.

Елмайганда синнән матурырак,
Ягымлырак кеше юктыр ул.
Хәтта кырысланган чагыңда да,
Синең күзләреңдә якты нур.

Сине яратмыйча мөмкин түгел,
Тормышымда минем син терәк.
Назларың да, җылы сүзләрен дә,
Яшәү өчен миңа бик кирәк.
```
