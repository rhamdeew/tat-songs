# Оригинал

### Сафуан Әлибай / Нур Даутов - Яңа җыр

```
Әйдә әле, бер җырлыйк әле,
Моң бар чакта күңелдә.
Ярсу хисләр, ярдан ашып,
Күңелләрдән түгелә.

Уйна гармун, чиртсен кыллар,
Яңгырасын яңа җыр!
Җырлый — җырлый яшәгәндә,
Бар дөнъялар яңарыр.

Җырлыйк әле без шатланганда,
Шатлык үссен тавышка;
Үзәкләрдән сызылсын җыр,
Салган чакта сагышка.

Уйна гармун, чиртсен кыллар,
Яңгырасын яңа җыр!
Җырлый — җырлый яшәгәндә,
Бар дөнъялар яңарыр.

Исә җилләр, үтә еллар,
Җырга җырлар кушыла.
Җыр кагылса, бу йөрәкләр
Канатланыр кош булса.

Уйна гармун, чиртсен кыллар,
Яңгырасын яңа җыр!
Җырлый — җырлый яшәгәндә,
Бар дөнъялар яңарыр.

Туган илнең киңлекләрен
Без җыр булып гизәбез.
Җырлап яшәп, җиребезне
Яңартырга килгәнбез.

Уйна гармун, чиртсен кыллар,
Яңгырасын яңа җыр!
Җырлый — җырлый яшәгәндә,
Бар дөнъялар яңарыр.
```
