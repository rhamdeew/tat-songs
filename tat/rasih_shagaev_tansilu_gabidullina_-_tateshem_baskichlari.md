# Оригинал

### Расих Шагаев / Таңсылу Габидуллина - Тәтешем баскычлары

```
Яр өстендә оя корган
Безнең Тәтеш каласы.
Идел суын эчеп үскән
Шул каланың баласы.

Иделнең аккошлары ла
Тәтешнең баскычлары.
Баскан саен ялтырыйлар
Бәхетнең ачкычлары.

Алмагачлар кочып ала
Килеп төшсә кунаклар.
Чия пешкәч кызара тау,
Эх, матур да шул чаклар.

Иделнең аккошлары ла
Тәтешнең баскычлары.
Баскан саен ялтырыйлар
Бәхетнең ачкычлары.

Адым саен тарих аның,
Ташы саен истәлек.
Тәтеш халкы хезмәт сөя,
Бирсен Ходай исәнлек.

Иделнең аккошлары ла
Тәтешнең баскычлары.
Баскан саен ялтырыйлар
Бәхетнең ачкычлары.

Йолдызлар күп төнге күктә,
Җирдә Тәтеш бер генә.
Сый-хөрмәтләр күрсәтербез,
Иртә-кичтә кил генә.

Иделнең аккошлары ла
Тәтешнең баскычлары.
Баскан саен ялтырыйлар
Бәхетнең ачкычлары.
```
