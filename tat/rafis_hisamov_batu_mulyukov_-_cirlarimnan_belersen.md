# Оригинал

### Рәфис Хисамов / Бату Мулюков - Җырларымнан белерсең

```
Әйдә, чыгыйк әле болыннарга,
Ал чәчәкләр өзеп йөрерсең.
Яратаммы сине, әйтмим әле —
Күзләремнән белерсең.

Әйдә, чыгыйк Идел буйларына,
Ярсу дулкыннарны күрерсең.
Сулардан да көчле дулкынланам —
Күзләремнән белерсең.

Әйдә, чыгыйк әле киң кырларга,
Күңелләрдә сагыш сүрелсен.
Яратаммы сине, әйтмим әле —
Җырларымнан белерсең.
```
