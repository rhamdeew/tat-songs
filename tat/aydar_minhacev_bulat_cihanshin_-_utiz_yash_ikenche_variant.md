# Оригинал

### Айдар Минһаҗев / Булат Җиһаншин - Утыз яшь (икенче вариант)

```
Әллә ничек рәхәт бүген,
Канат булса — очар идем.
Туган көндә гел каядыр
Күңел ашкына, күңел ашкына.
Килә туганнар, дусларым,
Артык мактамагыз тагын.
Күп түгел бит әле миңа,
Бары утыз гына, бары утыз гына.

Утыз гына, бары утыз гына,
Әнә бит матур кызларны
Килә һаман кочасы.
Тыңгы белми йөрәк, дәртле йөрәк,
Бар да әйбәт әле бит димәк.
Яшьлекнең кыл уртасы.

Утыз ел элек тә шулай
Өйләр балкып торды бугай.
Әти-әни кунак җыеп
Ясаган бәйрәм, ясаган бәйрәм.
Еллар үткән, әйдә үтсен,
Сәбәп юк үкенер өчен.
Бер көнем дә әле менә
Үтмәгән әрәм, үтмәгән әрәм.

Утыз гына, бары утыз гына,
Әнә бит матур кызларны
Килә һаман кочасы.
Тыңгы белми йөрәк, дәртле йөрәк,
Бар да әйбәт әле бит димәк.
Яшьлекнең кыл уртасы.

Иң күңелле вакытларым,
Үсеп килә сабыйларым.
Янымда гомергә сөеп
Туймаслык ярым, туймаслык ярым.
Юл ачык кая барсам да,
Елларны санап ни файда.
Без утызны да яшәрбез
Әле без тагын, әле без тагын.

Утыз гына, бары утыз гына,
Әнә бит матур кызларны
Килә һаман кочасы.
Тыңгы белми йөрәк, дәртле йөрәк,
Бар да әйбәт әле бит димәк.
Яшьлекнең кыл уртасы.
Яшьлекнең кыл уртасы…
```
