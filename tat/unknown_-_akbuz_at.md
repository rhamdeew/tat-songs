# Оригинал

### Разил Вәлиев / Рәшит Кәлимуллин - Акбүз ат

```
Туй күлмәге кигән таллар,
Бизәнгән урамнары.
Кочагына алды безне
Мәхәббәт бураннары.

Акбүз ат, акбүз ат, акбүз ат, акбүз ат…
Кыш аеның аклыгын ал,
Салкынын язга озат.
Ак канатлы акбүз атны
Гашыйклар көтте озак.

Ак бәхетләр юрый-юрый
Кышлар безгә ашыккан.
Ак юллардан үтә бүген
Җирдә бөтен гашыйклар.

Акбүз ат, акбүз ат, акбүз ат, акбүз ат…
Кыш аеның аклыгын ал,
Салкынын язга озат.
Ак канатлы акбүз атны
Гашыйклар көтте озак.
```
