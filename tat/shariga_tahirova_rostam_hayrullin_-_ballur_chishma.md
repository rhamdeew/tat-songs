# Оригинал

### Шәрига Таһирова / Рөстәм Хәйруллин - Бәллүр чишмә

```
Безнең чишмә бәллүр, бер килеп күр,
Бер авыз ит саф су ләззәтен.
Безнең гүзәлләрне бер килеп күр,
Күкрәгеңдә сүнәр хәсрәтең.

Безнең чишмә бал гына,
Кил, иелеп ал гына.
Учларыңнан авыз итсәм,
Йөрәгемә ял була.

Чишмә яры гөлдер, гел килеп йөр,
Таң былбылын тыңлап җай гына.
Ерак-еракларда яшәсәң дә,
Кайтмый калма туган ягыңа.

Безнең чишмә бал гына,
Кил, иелеп ал гына.
Учларыңнан авыз итсәм,
Йөрәгемә ял була.

Кайгылының кайнар яшен юган,
Гашыйкларның серен түкмәгән.
Ил-якларга кемнәр китмәгән,
Шул суларны эчми үсмәгән.

Безнең чишмә бал гына,
Кил, иелеп ал гына.
Учларыңнан авыз итсәм,
Йөрәгемә ял була.
```
