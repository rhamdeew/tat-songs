# Оригинал

### Татар халык җыры - Ак Мәчет

```
Сач үргечем хәтфәдер лә,
Очларында тәңкәдер шул;
Минем җаныйны сорасаң,
Мәдрәсәдә хәлфәдер.

Алмагачта биш алма,
Мин алмасам, син дә алма;
Дөньялыкта кавышмасак,
Мин үлгәндә син калма.

Алма алсак, икәү алыйк,
Икәү бергә бүләрбез;
Сәфәр китсәк, икәү китик,
Икәү бергә үләрбез.

—
* Ак мәчет — Кырымдагы Симферополь шәһәренең элеккеге исеме. Солтан Габәши архивыннан. Фольклор белгече Геннадий Макаров транскрипциясендә.
```
