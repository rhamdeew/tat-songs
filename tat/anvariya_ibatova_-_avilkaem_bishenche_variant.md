# Оригинал

### Әнвәрия Ибәтова - Авылкаем (бишенче вариант)

```
Синдә үткән бала чакларыбыз,
Үсмер чаклар, яшьлек еллары,
Күңелләргә җуелмаслык булып
Калды туган якның җырлары.

Авылымның урамнарына
Күпме мәхәббәт сере сыйган.
Сагындырып кайтар, газиз җирем,
Туган авылыннан кем туйган.

Хәтерләрдә буранлы кышлары,
Сандугачлы җәйге кичләре.
Язларында назларга тулышкан,
Бөреләнгән сөю хисләре.

Авылымның урамнарына
Күпме мәхәббәт сере сыйган.
Сагындырып кайтар, газиз җирем,
Туган авылыннан кем туйган.

Урамнардан гармун тартып узам,
Чалларса да инде чәчләрем.
Гомер буе сиңа таб(ы)нып, саг(ы)нып,
Яшәү көче алып яшәдек.

Авылымның урамнарына
Күпме мәхәббәт сере сыйган.
Сагындырып кайтар, газиз җирем,
Туган авылыннан кем туйган.
Сагындырып кайтар, газиз җирем,
Туган авылыннан кем туйган…
```
