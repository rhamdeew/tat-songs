# Оригинал

### Роберт Миңнуллин / Вадим Усманов - Саклап калыйк җирне!

```
Әгәр сугыш булса, яңадан да
Җир сыкраныр авыр ярадан.
Яшь егетләр китәр яу кырына,
Кайтмас өчен өйгә яңадан.

Әгәр сугыш булса, тагын ятим
Калыр безнең газиз аналар.
Күпме туйлар булмый калыр илдә,
Тумый калыр күпме балалар!

Без сугышны әле онытмадык,
Китмәс тә ул безнең күңелдән,
Чөнки анда, чөнки анда без дә ятып калдык,
Анда безнең кан да түгелгән.
Яклап калыйк җирне сугышлардан,
Саклап калыйк җирне үлемнән!

Әгәр сугыш булса, ул чагында
Читләп үтмәс үлем безне дә.
Каһәр суккан сугыш мәрхәмәтсез, —
Аямас ул беребезне дә!

Беребез дә теләмибез кабат
Сугыш утларына керергә.
Менә шуңа күрә кирәк безгә
Тынычлыкның кадерен белергә!

Без сугышны әле онытмадык,
Китмәс тә ул безнең күңелдән,
Чөнки анда, чөнки анда без дә ятып калдык,
Анда безнең кан да түгелгән.
Яклап калыйк җирне сугышлардан,
Саклап калыйк җирне үлемнән!
```
