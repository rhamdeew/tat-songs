# Оригинал

### Абрар Габдрахманов - Әнкәемнең туган көне

```
Нинди матур, нинди күркәм,
Бу нинди көн икән?
Аяз көнне, чуак көнне
Әнкәем туган икән.

Котлыймын сине,
Котлыймын сине, әнкәй!
Туган көнең белән
Котлыймын сине, әнкәй!

Бакчадагы сандугачлар
Кемне мактый икән?
Сандугачлар, чәчәкләр дә
Әнкәйне котлый икән.

Котлыймын сине,
Котлыймын сине, әнкәй!
Туган көнең белән
Котлыймын сине, әнкәй!

Кояш көлә, ләйсән сибә (балкып көлә) —
Бу нинди көн икән?
Аяз көндә ләйсән (кояш) булып
Әнкәем туган икән.

Котлыймын сине,
Котлыймын сине, әнкәй!
Туган көнең белән
Котлыймын сине, әнкәй!
```
