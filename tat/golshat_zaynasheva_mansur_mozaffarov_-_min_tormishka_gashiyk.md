# Оригинал

### Гөлшат Зәйнәшева / Мансур Мозаффаров - Мин тормышка гашыйк

```
Кая барсам, шунда чын дус табам,
Дуслар белән озын юл кыска.
Әллә җирдә дуслар күп булганга,
Мин тормышка гашыйк, тормышка!

Чишмәләрнең җырын отар идем,
Җыр өйрәнер идем һәр коштан.
Әллә кошлар матур сайраганга,
Мин тормышка гашыйк, тормышка!

Озак яшәрмен диеп тибә йөрәк,
Ашкына күңелем һәр эшкә.
Әллә эшем бәхет китергәнгә,
Мин тормышка гашыйк, тормышка!
```
