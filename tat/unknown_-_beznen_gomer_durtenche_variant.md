# Оригинал

### Галия Сафиуллина / Наил Сөләйманов - Безнең гомер (дүртенче вариант)

```
Агымсулар кебек ага безнең гомер,
Күңелләрдә тула хисләр ташкын кебек.
Безгә сөю бүләк иткән
Ямьле язлар инде җиткән,
Назларына төреп килә,
Битләремнән үбә-үбә.
Табигатьнең фасыллары, гомер сыман,
Язлардан соң җәйләр килә, җиңел сулап,
Сандугачлы таңнарыңнан,
Сөю тулы назларыңнан
Илһам алам моңнарыма,
Моңын салам җырларыма.
Бар җиһанны алтын төскә бизи көзләр,
Матурлыктан шатланыша безнең күзләр.
Сары яфрак җиргә төшсә
Гомер көзе нидер көтә,
Язлар кире кайтыр диеп
Күңел һаман өмет итә.
Күңел һаман өмет итә…
```
