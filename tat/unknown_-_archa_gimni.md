# Оригинал

### Флера Гыйззәтуллина / Риф Гатауллин - Арча гимны

```
Илһам нуры җанны чорнап ала,
Ак каеннар шаулап яфрак яра.
Изге манаралар күккә ашып,
Азан әйтеп таңны каршы ала.

Ак каеннар Ватаны, син, Арча!
Илһамият Ватаны, син Арча!
Изге моңнар Ватаны, син, Арча!
Ватанымның ал таңы, син, Арча!

Һәр юлчыга яшел яфрак изәп,
Арча җырын җырлый ак каен.
Мөхәммәттәй затлы туган телем,
Халкым кебек тугры Тукаем!

Бөек Тукай Ватаны, син, Арча!
Мөхәммәтләр Ватаны, син, Арча!
Ай-йолдызлар Ватаны, син, Арча!
Ватанымның ал таңы, син, Арча!

Җидегән чишмәләрдән ургылган моң,
Яшьлегенә, Арча, кыйбла ача!
Мәрҗаниләр, Курсавилар рухы,
Гыйлем тавы булып алга баса.

Рухи таулар Ватаны, син, Арча!
Сүнмәс яшьлек Ватаны, син, Арча!
Дан-шөһрәтләр Ватаны, син, Арча!
Ватанымның ал таңы, син, Арча!
```
