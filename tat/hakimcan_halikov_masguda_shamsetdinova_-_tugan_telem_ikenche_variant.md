# Оригинал

### Хәкимҗан Халиков / Мәсгудә Шәмсетдинова - Туган телем (икенче вариант)

```
Нинди җәберләр күрмәгәнсең син,
Алай да ничек үлмәгәнсең син,
Бабаларымның иң зур мирасы,
Сынмас канатым кебек миңа син.

Яшә мәңгегә, и батыр телем,
Былбыл моңыдай, и матур телем.

Хәтта кошның да туган теле бар,
Теле булганның гына иле бар,
Бабаларымның иң зур мирасы,
Чиксез галәмнең гүя моңы син.

Яшә мәңгегә, и батыр телем,
Былбыл моңыдай, и матур телем.

Син исән булсаң халкым да яшәр,
И туган телем, үс һаман, яшәр.
Бабаларымның изге мирасы,
Сынмас канатым кебек миңа син.

Яшә мәңгегә, и батыр телем,
Былбыл моңыдай, и матур телем.
```
