# Оригинал

### Ренат Харис / Мирсәет Яруллин - Татарстаным минем

```
Син безне тудырдың, үстердең,
Тик сиңа бурычлы мәңге без.
Юк бит ул тагын бер синдәй җир —
Язың — яз! Җәең — җәй! Көзең — көз!

Көч бирдең, дәрт бирдең, рух бирдең —
Улларың, кызларың — баһадир.
Сокланмый мөмкинме соң сиңа —
Суың — су! Күгең — күк! Җирең — җир!

Яуларда, хезмәттә, сәнгатьтә
Исемең акладык, Татарстан.
Син безне күтәрдең — без сине —
Язың — яз! Җирең — җир! Даның — дан!
```
