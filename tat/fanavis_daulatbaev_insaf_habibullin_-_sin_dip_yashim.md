# Оригинал

### Фәнәвис Дәүләтбаев / Инсаф Хәбибуллин - Син дип яшим

```
Сине уйлыйм, сине назлыйм —
Син дип яшим дөньяда.
Син дип кенә яшәүләрне —
Телим шуны сиңа да.

Син — өнемдә, син — төшемдә
Син дип яшим һәркөнне.
Син дип яшәвем көчәйтә
Күңелдәге дәртемне.

Син дип яшим тормышымда,
Син дип яшим хыялда.
Бәгыркәем-асылкошым
Сиңа тиң юк җиһанда.

Таңда балкыган кояштай
Тик син генә күңелдә.
Язсын иде, бәгырькәем,
Син дип яшәү гомергә.
```
