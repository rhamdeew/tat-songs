# Оригинал

### Роберт Миңнуллин / Мәсгудә Шәмсетдинова - Яңгыр (икенче вариант)

```
Кешеләр яңгыр көткән,
Яумаган яңгыр күптән,
Яңгыр кирәк, дигәннәр,
Яусын тизрәк, дигәннәр.

Яңгыр ялындырмаган,
Көттереп тә тормаган,
Яңгыр ява башлаган,
Шактый явып ташлаган.

Ә кешеләр өркешеп,
Этешеп тә төртешеп,
Чатырларын ачканнар,
Чатыр чабып качканнар.

Ә яңгыр үпкәләгән,
Әз генә сипкәләгән,
Бер-ике тамган аннан,
Тиз генә китеп барган.
```
