# Оригинал

### Шәмсия Җиһангирова / Фуат Әбүбәкеров - Мин дә шул торналар шикелле

```
Торналар кычкырып уздылар,
Кычкырып уздылар илереп.
Мин беләм: өзелде җаннары
Туган җир калганын сизенеп.

Мин дә шул торналар шикелле
Юл тотсам җиде ят җирләргә,
Язмышка ялварам илереп:
«Кайтар, — дип, — тиз көндә илләргә».

«Кайтар, — дип, — калдырма җанымны
Җиде ят янында тилмертеп…»
Илемдә ризамын бәхетем
Булса да бер бөртек, бер бөртек…

Торналар китәр дә, кайтыр да,
Аларның язмышы билгеле.
Язмышка ни язган булса да,
Алмашмам чит җиргә илемне.
```
