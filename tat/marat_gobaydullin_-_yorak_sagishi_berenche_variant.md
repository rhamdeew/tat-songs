# Оригинал

### Марат Гобәйдуллин - Йөрәк сагышы (беренче вариант)

```
Яшьлегемнең ал таңында
Очрадың да юлларымда,
Үзгәрттең син минем язмышны.
Йөрәгемә салдың ялкын,
Тик нигәдер үзең качтың,
Күңелемдә калды сагыш-моң.

Әллә язмыш шаяртуы,
Әллә артык яратуым
Булды киртә безнең сөюгә?
Ямьле түгел кичем-иртәм,
Ниләр дәва булыр икән
Сине сагынып янып-көюгә?

Менә тагын килде язлар,
Күңелләрне сөеп-назлап,
Акты гөрләп язгы кар суы.
Син булмагач, кемнәр аңлар,
Кочагына алып назлар,
Оныттырып йөрәк ярсуын?..
```
