# Оригинал

### Флера Тарханова / Айдар Гайнуллин - Быел язлар шактый иртә килде

```
Быел язлар шактый иртә килде —
Чәчкә атты шомырт бәйрәмгә,
Шул ук көнне бөртек-бөртек карлар
Сибелделәр, охшап сәйләнгә.

Әйтерсең лә шомырт чәчкәләрен
Илаһи көч бергә җыйган да
Һәрбер таҗын берәмтекләп өзеп
Очырган ул бөтен җиһанга.

Җилдә уйный-уйный, ак бөртекләр
Хәтфәләргә төшеп утырды,
Күз йомганчы язның яшеллеген
Җем-җем энҗеләргә тутырды.
```
