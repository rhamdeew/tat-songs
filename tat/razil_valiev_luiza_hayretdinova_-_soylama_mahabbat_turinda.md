# Оригинал

### Разил Вәлиев / Луиза Хәйретдинова - Сөйләмә мәхәббәт турында

```
Сөйләмә син миңа
Мәхәббәт турында,
Ышандыр иң элек талларны.
Ә миңа тал сөйләр аннары, —
Ышандыр иң элек талларны.

Сөйләмә син миңа
Мәхәббәт турында,
Сереңне ач башта тирәккә.
Тирәкләр дәшәрләр йөрәккә, —
Сереңне ач башта тирәккә.

Сөйләмә син миңа
Мәхәббәт турында,
Ышандыр иң элек үзеңне.
Моң бассын сагышсыз күзеңне,
Ышандыр иң элек үзеңне.
```
