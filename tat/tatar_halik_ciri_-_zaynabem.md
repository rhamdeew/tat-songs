# Оригинал

### Татар халык җыры - Зәйнәбем

```
Былбыл оча, гөлләр коча,
Киңлекләргә туймыйча шул, Зәйнәбем;
Ал Зәйнәбем, гөл Зәйнәбем,
Җитә рәхәт җәйләрем.

Кызарып кояш чыкканда,
Без түгел, кош моңлана шул, Зәйнәбем;
Ал Зәйнәбем, гөл Зәйнәбем,
Килде җылы җәйләрем.

Ал таң белән, кошлар белән,
Йокысыннан уяна шул Зәйнәбем;
Ал Зәйнәбем, гөл Зәйнәбем,
Үтте рәхәт җәйләрем.
Үтте инде җәйләрем.
```
