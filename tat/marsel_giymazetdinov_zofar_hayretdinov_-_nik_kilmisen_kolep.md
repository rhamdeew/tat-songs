# Оригинал

### Марсель Гыймазетдинов / Зөфәр Хәйретдинов - Ник килмисең көлеп

```
Таңнарда уянам,
Таңнарда уйланам—
Мнн сине һаман да юксынам.
Көннәрем төн кебек,
Килмисең син көлеп —
Дөньяда яшәвем юк сыман…

Ә йөрәк сагына,
Уй канат кагына —
Җилпенеп очам мин яныңа.
Күңелдә көз кебек,
Килмисен син көлеп —
Сагыш-моң коела җаныма…

Юлларны күзлим мин,
Гел сине эзлим мин-—
Нур тулы күзләргә яшь тула.
Кояшлы чык кебек,
Килмисең син көлеп —
Бер генә килсәң сон, ни була?!
```
