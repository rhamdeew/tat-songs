# Оригинал

### Сания Әхмәтҗанова / Хәмит Хөсәенов - Адаштык мәхәббәт илендә

```
Кояшка үрелә бар гөлләр,
Җылыга тартыла күңелләр.
Нигәдер юл тапмыйм мин генә
Үтәргә йөрәгең түренә.

Калдырдың да киттең
Җиде юл чатында.
Эзләп тап син мине,
Яратсаң, дидең дә.
Уңнарда — кыямәт,
Сулларда — хыянәт…
Адаштык Мәхәббәт илендә.

Сынауның авырын калдырдың:
Ялгызым көйдердең, яндырдың.
Кыя таш түгел бит бәгырьләр,
Аңла син: бер генә гомерләр.

Калдырдың да киттең
Җиде юл чатында.
Эзләп тап син мине,
Яратсаң, дидең дә.
Уңнарда — кыямәт,
Сулларда — хыянәт…
Адаштык Мәхәббәт илендә.

Җиде ай, җиде ел барсам да,
Зилзилә эчендә калсам да,
Кирегә борылып китмәмен —
Табармын күңелең бикләрен.

Калдырдың да киттең
Җиде юл чатында.
Эзләп тап син мине,
Яратсаң, дидең дә.
Уңнарда — кыямәт,
Сулларда — хыянәт…
Адаштык Мәхәббәт илендә.
```
