# Оригинал

### Сибгат Хәким / Сара Садыйкова - Артиллерист Гыйльфан

```
Кулларын ул тезләренә салган,
Кулларында шундый тамырлар.
Күз төшерү белән карт солдатлар
Бергә узган юлны танырлар.

Уйнатты ил азатлыгы өчен
Кулларында авыр тупларны.
Туплар, туплар дүрт ел буе Җирдә
Белмәделәр һич тә туктауны.

Тәрәзәдә кичке шәфәкъ яна,
Менә бит ул яшьлек син кайда.
Кичке шәфәкъ артиллерия утын
Хәтерләтеп яна Гыйльфанга.

Бар микән ул шәфәкъ нурларына
Күп караучы кеше Гыйльфаннан.
Үткән гомер үкенечле түгел,
Сау, исән-сау булып ил калган.
```
