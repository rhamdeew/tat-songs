# Оригинал

### Ильмира Гыймаева / Альфред Якшимбетов - Очрашыйк бер

```
Акылдан яза барам мин сагыну хисеннән,
Юкса беләм: безнең юллар инде күптән киселгән.
Шул юлларны ялгар өчен ниләр генә уйламыйм,
Йолдызлардан сукмак салам, елгаларны борам.

Аңлашыйк бер, сөйләшик бер
Йолдызлар яуган төндә.
Очрашу көтеп яшисең, очрашу көтеп яшисең,
Сагынасың үзең дә.

Акылдан яза барам мин, мизгелләр еллар кебек.
Сөюемнән күпер салсам, килерсеңме йөгереп?
Каршы алыр идем сине, ачып кочакларымны,
Соңарыплар аңладым шул кемне югалтканымны.

Аңлашыйк бер, сөйләшик бер
Йолдызлар яуган төндә.
Очрашу көтеп яшисең, очрашу көтеп яшисең,
Сагынасың үзең дә.

Акылдан яза барам мин гомерләр үткәч синсез,
Таңнарым ата кояшсыз, төннәрем айсыз, төссез.
Елмайсын әле бар дөнья, кояш чыгу таңнарда,
Айны юлдаш итеп алыйм, уртак йолдыз сайларга.

Аңлашыйк бер, сөйләшик бер
Йолдызлар яуган төндә.
Очрашу көтеп яшисең, очрашу көтеп яшисең,
Сагынасың үзең дә.
```
