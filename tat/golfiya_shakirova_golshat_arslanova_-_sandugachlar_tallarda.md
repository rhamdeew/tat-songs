# Оригинал

### Гөлфия Шакирова / Гөлшат Арсланова - Сандугачлар — талларда

```
Карашларың — яктылык,
Балкый бит ул яктырып.
Килеп кердең тормышыма,
Килдең лә зарыктырып.

Сандугачлар — талларда,
Бөгеләләр таңнарда.
Уртак булган бу хисләрдәнә
Кушылалар җаннар да.

Сандугач былбыл кошмы,
Күңелең шуңа һушмы?
Былбыл җырына кушылган
Әллә синең тавышмы?

Сандугачлар — талларда,
Бөгеләләр таңнарда.
Уртак булган бу хисләрдән
Кушылалар җаннар да.

Сандугачның талы бар,
Син ул минем сөйгән яр.
Сандугачның моңлануы
Әллә микән моңлы зар?

Сандугачлар — талларда,
Бөгеләләр таңнарда.
Уртак булган бу хисләрдән
Кушылалар җаннар да.
```
