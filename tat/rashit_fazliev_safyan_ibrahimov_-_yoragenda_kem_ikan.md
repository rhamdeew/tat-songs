# Оригинал

### Рәшит Фазлыев / Сафьян Ибраһимов - Йөрәгеңдә кем икән?

```
Ачылмаган бөреләргә
Бу мәхәббәт тиң икән.
Ачылмаган язгы бөре,
Әллә инде син микән?!

Күзләреңдә минем күзләр,
Йөрәгеңдә кем икән?
Эх, белергә йөрәгеңне —
Йөрәгеңдә кем икән?

Мәхәббәткә сүз кирәкми,
Карашларың — сүз икән.
Гыйшык тотмам дигән идем,
Гашыйк булу тиз икән.

Күзләреңдә минем күзләр,
Йөрәгеңдә кем икән?
Эх, белергә йөрәгеңне —
Йөрәгеңдә кем икән?

Аңлашырга күп кирәкми,
Бер елмайсаң — шул җиткән.
Елмайчы бер, миңа карап,
Елмайчы бер, үз итсәң!

Күзләреңдә минем күзләр,
Йөрәгеңдә кем икән?
Эх, белергә йөрәгеңне —
Йөрәгеңдә кем икән?
```
