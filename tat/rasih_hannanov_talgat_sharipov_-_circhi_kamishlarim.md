# Оригинал

### Расих Ханнанов / Тәлгать Шәрипов - Җырчы камышларым

```
Зәңгәр күлнең яшел камышлары,
Сезнең янга килдем тагын мин.
Сез — минем иң якын сердәшләрем,
Җырчылары яшьлек таңымның.

Күкрәгемдә күпме моң кайнаса,
Күпме булса татлы хыялым, —
Туган җирнең амәнәте итеп,
Мин барысын да сездән җыйганмын.

Әй, җырлагыз әле, камышларым,
Кушылып дәртле дулкын шавына.
Җырларыгыз уйлар канатында
Алып кайтсын бала чагыма.
```
