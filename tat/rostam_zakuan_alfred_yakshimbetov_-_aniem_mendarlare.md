# Оригинал

### Рөстәм Зәкуан / Альфред Якшимбетов - Әнием мендәрләре

```
Әнкәемнең матур истәлеге —
Туй бүләге — мамык мендәре.
Мендәрләргә, ахры, сеңеп калган
Әнкәемнең дога сүзләре.

«Пар булыгыз, балалар», дип
Пар мендәрләр — әнкәй буләге.
Яши кебек мамык мендәрләрдә
Әнкәй рухы, изге теләге.

Туган җирем, сине сагынганда,
Ишетәм мин казлар тавышын.
Үткәннәрне барлап хәтеремдә,
Балачакка кайтып барышым.

«Пар булыгыз, балалар», дип
Пар мендәрләр — әнкәй буләге.
Яши кебек мамык мендәрләрдә
Әнкәй рухы, изге теләге.

Каз йолыккач инеш буйларында
Әнкәм көзен мамык очырган.
Бәхет теләп ак мамыктан әнкәй
Безгә диеп мендәр тутырган.

«Пар булыгыз, балалар», дип
Пар мендәрләр — әнкәй буләге.
Яши кебек мамык мендәрләрдә
Әнкәй рухы, изге теләге.
```
