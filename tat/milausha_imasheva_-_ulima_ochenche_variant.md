# Оригинал

### Миләүшә Имашева - Улыма (өченче вариант)

```
Эх, син улым, бәләкәчем минем,
Көтеп алган күңел кошым минем.
Бәхет-тәүфыйк бирсен Аллакаем,
Син бит минем таянычкаем.

Бәллүр бишекләрдә үсәрсең,
Ир-егеткәй булып җитәрсең.
Хезмәтләргә китәрсең, дөньяларны гизәрсең,
Лачындай очып кына кайтып җитәрсең.

Эх, син улым, улым, улыкаем,
Кояш нурым, айым, йолдызкаем.
Очар канаткайларың сынмасын,
Гомеркәең тик шатлыкта узсын.

Бәллүр бишекләрдә үсәрсең,
Ир-егеткәй булып җитәрсең.
Хезмәтләргә китәрсең, дөньяларны гизәрсең,
Лачындай очып кына кайтып җитәрсең.

Эх, син улым, улым, син ул гына,
Киләчәктә терәгем бул гына.
Көч hәм гайрәт булсын юлдашларың,
Ышанычлы булсын гел дусларың.

Бәллүр бишекләрдә үсәрсең,
Ир-егеткәй булып җитәрсең.
Хезмәтләргә китәрсең, дөньяларны гизәрсең,
Лачындай очып кына кайтып җитәрсең.
Хезмәтләргә китәрсең, дөньяларны гизәрсең,
Әни-әти диеп кенә кайтып җитәрсең.
```
