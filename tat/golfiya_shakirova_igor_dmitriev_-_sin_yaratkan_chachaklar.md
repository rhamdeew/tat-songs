# Оригинал

### Гөлфия Шакирова / Игорь Дмитриев - Син яраткан чәчәкләр

```
Тагын җиргә язлар килде,
Бөреләнде гөлләр дә.
Син дигән, өметем яши
Һаман да күңелләрдә.

Син яраткан, син яраткан
Чәчәкләр шау чәчкәдә.
Мин яратам сине, диеп,
Сагынып көтәм әле дә.

Син минем өчен туган —
Язмышыма язылган.
Син диеп, типкән йөрәгем
Ярсу хисләргә тулган.

Син яраткан, син яраткан
Чәчәкләр шау чәчкәдә.
Мин яратам сине, диеп,
Сагынып көтәм әле дә.

Ул нинди сагыну икән,
Җырларыма да күчкән.
Мин(е) җырлы һәм моңлы иткән
Мәхәббәт шушы икән.

Син яраткан, син яраткан
Чәчәкләр шау чәчкәдә.
Мин яратам сине, диеп,
Сагынып көтәм әле дә.
Син яраткан, син яраткан
Чәчәкләр шау чәчкәдә.
Мин яратам сине, диеп,
Сагынып көтәм әле дә.
```
