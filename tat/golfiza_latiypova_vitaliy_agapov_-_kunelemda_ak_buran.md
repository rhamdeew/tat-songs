# Оригинал

### Гөлфизә Латыйпова / Виталий Агапов - Күңелемдә ак буран

```
Берни күренми урамда
Күз ачкысыз бураннан.
Чыгарсың кебек каршыма
Бураннар кочагыннан.

Җырласам — ишетерсең күк,
Сузсам — кулым җитәр күк.
Мөлдерәмә хисләремне
Буран алып китәр күк.

Күңелеңдә ниләр бардыр?!
Минекендә — ак буран.
Гүя мин сиңа сыенам,
Буранга каршы торам.

Җырласам — ишетерсең күк,
Сузсам — кулым җитәр күк.
Мөлдерәмә хисләремне
Буран алып китәр күк.

Бәлки, йөрисеңдер син дә
Ак буранга уралып.
Йөрәкләр бергә типсеннәр —
Китик яңа юл ярып.

Җырласам — ишетерсең күк,
Сузсам — кулым җитәр күк.
Мөлдерәмә хисләремне
Буран алып китәр күк.
```
