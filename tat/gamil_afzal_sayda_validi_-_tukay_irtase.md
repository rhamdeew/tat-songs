# Оригинал

### Гамил Афзал / Сәйдә Вәлиди - Тукай иртәсе

```
Иртә томан, кич тә томан,
Юлларда буран.
Үги кояш елый сыман
Болыт артыннан.
Кырпак кырау бар дөньяны
Агарткан илдә.
Бәдри абый Габдулланы
Калага илтә.

Чылдыр-чылдыр, чылдыр-чылдыр,
Яңгырый дала.
Кала басу, кала ындыр,
Туган як кала.
Карап калды чыршыларның
Шаулап торганы.
Бәс белән карга төренгән
Кырлай урманы.

Бу әле шаулы гомернең
Ярлы иртәсе.
Кыен юллар үтәсе бар,
Үрләр үтәсе.
Көтә Идел, көтә Казан,
Хыяллар татлы.
Бәдри агай карлы юлдан
Куалый атны.
```
