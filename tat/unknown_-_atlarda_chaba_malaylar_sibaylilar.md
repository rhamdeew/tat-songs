# Оригинал

### Роберт Миңнуллин / Вилүр Мәүлитов - Атларда чаба малайлар (Сыбайлылар)

```
Безнең якның малайлары
Әйтү түгел мактанып.
Тәпи йөри башлау белән
Чаба атка атланып!

Атларда чаба малайлар —
Атлары да атлары!
Малайларның әле шулай
Чаба торган чаклары.

Атлана да чаба алар
Иярсез дә йөгәнсез.
Бу инде — безнең малайлар
Сыбайлылар, — дигән сүз.

Атларда чаба малайлар —
Атлары да атлары!
Малайларның әле шулай
Чаба торган чаклары.

Кирәк чакта очар алар
Йолдызларга, айларга.
Кемдер атларга соклана,
Ә кемдер — малайларга!

Атларда чаба малайлар —
Атлары да атлары!
Малайларның әле шулай
Чаба торган чаклары.
```
