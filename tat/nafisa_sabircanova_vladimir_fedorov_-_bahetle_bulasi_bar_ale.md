# Оригинал

### Нәфисә Сабирҗанова / Владимир Федоров - Бәхетле буласы бар әле

```
Җәйләрдән эзлим мин сөю җиләкләрен,
Табалсам да, синсез ашамам…
Хыялымда туган якты теләкләрем
Чынга ашар әле, ышанам.

Әле бер-беребезне табасы бар безнең,
Әле яратудан янасы бар безнең,
Әле җанга назлар туласы бар безнең,
Әле бик бәхетле буласы бар безнең.

Суларда йөзәм мин җиңеп дулкыннарны,
Арысам да, булам түземле.
Күңелемдә йөрткән өмет ялкыннары
Яндырмаса ярый үземне.

Әле бер-беребезне табасы бар безнең,
Әле яратудан янасы бар безнең,
Әле җанга назлар туласы бар безнең,
Әле бик бәхетле буласы бар безнең.

Күкләрдән күзлим мин парлы йолдызларны,
Күз кысып, тулган ай елмая.
Аның да теләге, парлау ялгызларны —
Төссез үтмәсен дип ел, ае.

Әле бер-беребезне табасы бар безнең,
Әле яратудан янасы бар безнең,
Әле җанга назлар туласы бар безнең,
Әле бик бәхетле буласы бар безнең.
```
