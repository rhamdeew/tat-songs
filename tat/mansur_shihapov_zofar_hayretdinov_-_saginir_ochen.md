# Оригинал

### Мансур Шиһапов / Зөфәр Хәйретдинов - Сагыныр өчен

```
Челтерәп аккан чишмәле,
Айлы, кояшлы ягым.
Кем генә сагынмый икән
Әкияттәй бала чагын.

Авылымнан киттем, авылымны
Шашып сагыныр өчен;
Язгы ташкын булып кайтып,
Таңда каршына тезләнеп,
Кат-кат табыныр өчен.

Чапгы яный чишмәлектә,
Кем булсын, әткәй җаным.
Әнкәй судан кайтып килә,
Талир тәңкәләр тагып.

Авылымнан киттем, авылымны
Шашып сагыныр өчен;
Язгы ташкын булып кайтып,
Таңда каршына тезләнеп,
Кат-кат табыныр өчен.

Күкләреннән йолдыз чүпләп,
Күзләрне күзгә багып…
Ничек сагынмасын күңел
Сөекле авыл таңын.

Авылымнан киттем, авылымны
Шашып сагыныр өчен;
Язгы ташкын булып кайтып,
Таңда каршына тезләнеп,
Кат-кат табыныр өчен.
```
