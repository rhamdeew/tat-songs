# Оригинал

### Зариф Бәшири / Халык - Аһ, син заман яки «Заманга хитаб»

```
Гафил улган татарларны
Ник уйгатмыйсың, заман?
Аһ син, заман, заман, заман,
Ник уйгатмыйсың һаман?

Аңлат гыйлем кирәклеген
Тормасын алар надан!
Аһ син, заман, заман, заман,
Ник аңлатмыйсың һаман?

Юк аларда алга бару,
Ялкау яталар һаман.
Аһ син, заман, заман, заман,
Ник кузгатмыйсың һаман?

Җәбер-золым мәйдан алып, /Сәхрә, галәм мәйдан алып,/
Хакыйкать аста калган.
Аһ син, заман, заман, заман,
Ник уйгатмыйсың һаман?

Болыт китте, кәрван күчте,
Татарлар йоклап калган.
Аһ син, заман, заман, заман,
Ник кузгатмыйсың һаман?
```
