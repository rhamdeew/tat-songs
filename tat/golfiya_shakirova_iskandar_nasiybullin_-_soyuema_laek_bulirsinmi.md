# Оригинал

### Гөлфия Шакирова / Искәндәр Насыйбуллин - Сөюемә лаек булырсыңмы?

```
Тыңларсыңмы әйтер сүзләремне,
Җыр теленә әгәр күчерсәм.
Исемеңне якты йолдыз итеп,
Күңел күкләренә күтәрсәм.

Сөюемә лаек булып кына
Үтә алырсыңмы елларны,
Минем белән янәшәмдә булып
Гомер дигән озын юлларны?

Уртаклашыр өчен йөрәк серен
Син әзерме бүген-бүгеннән?
Бәхет дигән, тауга күтәрелү —
Ул бит тора синең үзеңнән.

Сөюемә лаек булып кына
Үтә алырсыңмы елларны,
Минем белән янәшәмдә булып,
Гомер дигән озын юлларны?

Гүзәл дөнья булган мәхәббәткә
Йөрәк үзе танып эндәшә.
Җиңеп була барлык авырлыкны,
Икәү булсак, икәү янәшә.

Сөюемә лаек булып кына
Үтә алырсыңмы елларны,
Минем белән янәшәмдә булып
Гомер дигән озын юлларны?
```
