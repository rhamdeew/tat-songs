# Оригинал

### Мөхәммәт Садри / Мансур Мозаффаров - Сайра, сандугач

```
Сайра, сайра, сандугачым,
Талдан талларга очып,
Күңелең теләгән җиргә очып,
Матур чәчәкләр кочып.

Сандугачым сайрый чут-чут, дип,
Безнең илдән матур ил юк, дип.

Сайра, сайра, сандугачым,
Бездә шат тормыш көлә,
Бездә, матурлап синеңчә,
Бар халык җырлый белә.

Сандугачым сайрый чут-чут, дип,
Безнең илдән матур ил юк, дип.

Сайра, сайра, җырчы кошым,
Җырла бер дә армыйча.
Җир шарын шау-герләтеп без
Җырлыйк бер туктамыйча.

Сандугачым сайрый чут-чут, дип,
Безнең илдән матур ил юк, дип.
```
