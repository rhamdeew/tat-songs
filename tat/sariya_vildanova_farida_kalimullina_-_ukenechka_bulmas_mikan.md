# Оригинал

### Сәрия Вилданова / Фәридә Кәлимуллина - Үкенечкә булмас микән…

```
Назлы уйлар, синең юллар
Чакыра хыялымны.
Йөрәгемнән моңнар алып
Җырласам җырларымны —
Тыңларсыңмы, танырсыңмы
Үзеңә дигәннәрен?
Үкенечкә булмас микән
Яратып йөргәннәрем…
Гөлләр сылу, таҗларда сер,
Елмаеп керфек кага.
Әзер булсам синең өчен
Таңнарга кала, кала.
Танырсыңмы, алырсыңмы
Үзеңә дигәннәрен ?
Үкенечкә булмас микән
Сиздерми сөйгәннәрем…
Кайгыларың буран булып
Уралса җаннарыма;
Тормышыңда язлар булып
Чакырсам яннарыма —
Тыңларсыңмы йөрәгемнең
Яратам дигәннәрен?
Үкенечкә булмас микән
Яратып йөргәннәрем,
Сиздерми сөйгәннәрем…
```
