# Оригинал

### Виниса Фәттахова / Урал Рәшитов - Балачак (өченче вариант)

```
Уйларым белән мин кайчагында,
Кайтамын шулай балачагыма.
Күңел түрендә генә саклаган
Хәтер сандыгын ачып актарам.

Уфтанып кала әйтергә генә,
Тик уйда гына, хәтердә генә
Яши шул гүзәл, шаулы балачак,
Серле җыр булып мәңге калачак.
Бәбкәләр саклыйм кара кошлардан,
Хәтфә үләндә ятып хушланам.
Һинд келәмнәре торсын бер якта,
Газиз җиркәем сыя кочакка.

Күңел талпына туган якларга,
Кабаттан кайта бала-чакларга,
Хыялым белән менәм мин айга,
Атланып чабам җилкенчек тайга.

Уфтанып кала әйтергә генә,
Тик уйда гына, хәтердә генә
Яши шул гүзәл, шаулы балачак,
Серле җыр булып мәңге калачак.
Бәбкәләр саклыйм кара кошлардан,
Хәтфә үләндә ятып хушланам.
Һинд келәмнәре торсын бер якта,
Газиз җиркәем сыя кочакка.
```
