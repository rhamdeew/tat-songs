# Оригинал

### Мостафа Ногман / Сара Садыйкова - Балкый Шәйморза утлары

```
Балкый Шәйморза утлары
Зәңгәр таңнарга кадәр.
Шәйморзаны оныта алмыйсың,
Бер барып күрсәң әгәр.

Шәйморза, Шәйморза,
Туган җиребез Шәйморза;
Безнең яшьлек елларыбыз
Гөр килеп синдә уза.

Макталмый безнең Шәйморза
Урманнар, күлләр белән.
Балкый ул кайнар йөрәкләр,
Якты күңелләр белән.

Шәйморза, Шәйморза,
Туган җиребез Шәйморза;
Безнең яшьлек елларыбыз
Гөр килеп синдә уза.

Яшь кызларын, егетләрен
Шәһәрләр, вузлар тарта.
Бик күпләре канатланып
Туган якларга кайта.

Шәйморза, Шәйморза,
Туган җиребез Шәйморза;
Безнең яшьлек елларыбыз
Гөр килеп синдә уза

Яңара безнең Шәйморза,
Нурланып үсә һаман.
Илебез күгендә янган
Якты бер йолдыз сыман.

Шәйморза, Шәйморза,
Туган җиребез Шәйморза;
Безнең яшьлек елларыбыз
Гөр килеп синдә уза.
```
