# Оригинал

### Әхмәт Ерикәй / Мансур Мозаффаров - Яшь егетләр, яшь кызлар

```
Әкрен генә кояш бата,
Күктә калка йолдызлар.
Җырлар җырлап, эштән кайта
Яшь егетләр, яшь кызлар.

Э-эх, яшь кызлар,
Э-эх, яшь егетләр,
Матурлар, алтын кебекләр,
Эштә ялкын кебекләр.

Зәңгәр болыннар өстендә
Алсу нурлар уйныйлар.
Җырлар җырлап, эшкә бара
Яшь егетләр, яшь кызлар.

Э-эх, яшь кызлар,
Э-эх, яшь егетләр,
Матурлар, алтын кебекләр,
Эштә ялкын кебекләр.

Безнең шатлыкларга карап,
Шатланалар киң кырлар.
Киң кырларны матурлыйлар
Яшь егетләр, яшь кызлар.

Э-эх, яшь кызлар,
Э-эх, яшь егетләр,
Матурлар, алтын кебекләр,
Эштә ялкын кебекләр.

Ил чигенә дошман килсә,
Каушамас безнең куллар.
Мылтык алып, алдан чыгар
Яшь егетләр, яшь кызлар.

Э-эх, яшь кызлар,
Э-эх, яшь егетләр,
Матурлар, алтын кебекләр,
Эштә ялкын кебекләр.
```
