# Оригинал

### Наҗар Нәҗми / Рим Хәсәнов - Миндә син бар!..

```
Ике йөрәк — ике йолдыз…
Йолдыз яна һаваларда.
Миндә син бар!..
Миндә син бар? —
Аралар юк араларда
Аралар юк араларда.

Ике йөрәк — ике бөркет,
Бөркет оча биекләрдә.
Миндә син бар!..
Миндә син бар! —
Нурлы канат өметләрдә,
Канатлылар биекләрдә.

Ике йөрәк — ике аккош,
Томан аккош күлләрендә.
Миндә син бар!..
Миндә син бар! —
Томаннар юк йөрәгемдә,
Язгы таңнар йөрәгемдә.
```
