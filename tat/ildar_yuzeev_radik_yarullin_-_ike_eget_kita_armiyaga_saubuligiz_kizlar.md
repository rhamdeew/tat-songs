# Оригинал

### Илдар Юзеев / Радик Яруллин - Ике егет китә армиягә (Саубулыгыз, кызлар)

```
Язгы ташуларда
Аккан бозга басып,
Икәү килә елга буйлатып;
Берсе җырлый шашып,
Изүләрен ачып,
Икенчесе килә,
Гармун тотып килә.

Саубулыгыз, кызлар,
Сагынырсыз, кызлар,
Таң атканда инде булмабыз;
Сагынсагыз әгәр
Без кайтканга кадәр,
Шушы көйне отып җырлагыз.

Бозлар ага, бозлар,
Күрәсезме, кызлар,
Без китәбез инде, соң булыр…
Язгы җилләр исәр,
Исегезгә төшәр,
Бездән сезгә сәләм шул булыр.

Саубулыгыз, кызлар,
Сагынырсыз, кызлар,
Таң атканда инде булмабыз;
Сагынсагыз әгәр
Без кайтканга кадәр,
Шушы көйне отып җырлагыз.

Ил чикләре көтә,
Ике егет китә.
Шау-шу тынар әле боз киткәч;
Саубулыгыз, кызлар,
Сагынырсыз, кызлар,
Сагынырсыз әле без киткәч…

Саубулыгыз, кызлар,
Сагынырсыз, кызлар,
Таң атканда инде булмабыз;
Сагынсагыз әгәр
Без кайтканга кадәр,
Шушы көйне отып җырлагыз.
```
