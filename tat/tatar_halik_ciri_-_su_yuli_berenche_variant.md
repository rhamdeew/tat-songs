# Оригинал

### Татар халык җыры - Су юлы (беренче вариант)

```
Су буенда акбүз атлар
Бар да каеш нукталы;
Сагынмам дип әйтмә, җаныем,
Сагынырсың, тукта әле.

Ай, җаныем, су юлы,
Бик сагындым бу юлы.

Суда сусар йөзә микән
Сыртын суга салмыйча?!
Син бәгыремне сагынып көтәм
Юлдан күзем алмыйча.

Ай, җаныем, суларда,
Су чәчрәтеп уйнарга.

Суда сусар йөзәдер,
Сулары сай булса да;
Бәгырем, хатлар язсана
Өч кенә юл булса да.

Ай, җаныем, суларда,
Су чәчрәтеп уйнарга.

Бакчаларга керәсең дә
Гөлләргә үреләсең.
Бер гөлгә, бер сиңа карыйм,
Син матур күренәсең.

Ай, җаныем, суларда,
Су чәчрәтеп уйнарга.

Бакчадагы гөлләремә
Сандугачлар ияләшми;
Рәсемнәрең кулларымда,
Телләре юк, сөйләшми.

Ай, җаныем, су юлы,
Бик сагындым бу юлы.
```
