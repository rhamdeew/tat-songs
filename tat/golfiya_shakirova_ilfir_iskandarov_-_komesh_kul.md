# Оригинал

### Гөлфия Шакирова / Илфир Искәндәров - Көмеш күл

```
Күл өсләрендә томан,
Керсәм — таралыр сыман.
Әй, бу күңел-күңелкәем
Мәхаббәт белән тулган.

Көмеш, көмеш, көмеш күл,
Яр буйлары зәңгәр гөл.
Ничекләр генә аңлатыйм:
Яратам — шуны бел.

Камышлары ни сөйли,
Нинди моңнарны көйли?
Сөюнең ялкын икәнен
Гашыйк булмаган белми.

Көмеш, көмеш, көмеш күл,
Яр буйлары зәңгәр гөл.
Ничекләр генә аңлатыйм:
Яратам — шуны бел.

Әнә аккошлар оча,
Зәңгәр күкләрне коча.
Мәхаббәт ул парлыларга
Бәхет ишеген ача.

Көмеш, көмеш, көмеш күл,
Яр буйлары зәңгәр гөл.
Ничекләр генә аңлатыйм:
Яратам — шуны бел.
```
