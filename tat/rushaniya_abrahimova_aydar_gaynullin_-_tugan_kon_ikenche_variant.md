# Оригинал

### Рушания Абраһимова / Айдар Гайнуллин - Туган көн (икенче вариант)

```
Бүген синең туган көнең —
Ни бүләк итим, димен.
Беләм инде уйларыңны:
Җыр бүләк итсен, дисең.

Туган көнең, туган көнең
Шатлыклы көнең бүген.
Тагын матур бер ямь өстәп
Дөньяга килгән көнең.

Туган көнең белән котлап
Кояш нурларын сипсен.
Тормыш юлың балкып торсын,
Нурлы булсын күңелең.

Туган көнең, туган көнең
Шатлыклы көнең бүген.
Тагын матур бер ямь өстәп
Дөньяга килгән көнең.

Кичермә син авырлыклар,
Килмәсен кыенлыклар.
Кайгы күрми, шатлыкларда
Үтсен синең гомерләр.

Туган көнең, туган көнең
Шатлыклы көнең бүген.
Тагын матур бер ямь өстәп
Дөньяга килгән көнең.
```
