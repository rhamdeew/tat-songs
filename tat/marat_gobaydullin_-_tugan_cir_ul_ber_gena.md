# Оригинал

### Марат Гобәйдуллин - Туган җир ул бер генә

```
Сокланамын урманга,
Болыннарга, кырларга.
Нинди генә кош юк анда,
Була барсын тыңларга.

Сандугачы-былбылы,
Тургае, сыерчыгы.
Яңгырый иркен урманда
Моңнарның иң-иң чыны.

Челтери йөгерек чишмә,
Суына балчык ишмә.
Юлчыларның эчәр суы
Бетмәсен иде һич тә.

Аланы тулы җиләк,
Тизрәк җыярга кирәк.
Әкияткә тиң мондый җирләр
Якын-тирәдә сирәк.

Туган як урманнары,
Хәтфәдәй болыннары.
Яңгырый иркен кырларда
Данлы хезмәт җырлары.

Туган җир ул бер генә,
Кадерләрен бел генә.
Хөр күңелле, бәхет тулы
Безнең туган ил генә.
```
