# Оригинал

### Марат Гобәйдуллин - Җыр туганда

```
Яңа җыр туды дөньяга,
Гүя сабый аваз салды.
Шатлык тулы ул авазлар
Бар тирә-юньгә таралды.

Кушымта:
Җырлар ул безнең күңелнең
Мәңге сүнмәс сөю-назы.
Җыр — ул безнең җан авазы,
Гүзәл яшьлек кайтавазы.

Онытылды кайгы-сагыш
Бәгырьне моң биләп алды.
Гүя җирдә юк бер сугыш,
Күңелләрнең һич юк зары.

Кушымта:

Җыр — ул күңелгә шифа да,
Җырлар хәтта елата.
Моңга сусаган күңелне
Тик моңлы җыр юата.

Кушымта:
```
