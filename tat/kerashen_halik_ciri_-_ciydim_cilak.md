# Оригинал

### Керәшен халык җыры - Җыйдым җиләк

```
Кара урманнарның ла уртасында
Карт имәннәр кистем әллә ли.
Пар үрдәкләр йөзәдер,
Әрәмәдә — күлләрдә.

Җыен дуслар, җыелышкан
Чәчәк ата гөлләрдә.
Узган гомерләрнең лә, уйларында,
Тату буласак иде без бергә.

Җыйдым җиләк, җыйдым җиләк,
Җиләктән кайтып киләм.
Җир җиләге ничек тәмле
Сезне дә шулай сөям.

Су буйларымнан ла йөргән чакта
Алтын тәңкә таптым әллә ли.
Җыйдым җиләк, җыйдым җиләк,
Бөрлегәннәре белән.

Без йөрибез, дус ишләрнең
Бер дигәннәре белән.
Алтын тәңкә безгә зур мал түгел
Бер күрешүләре әллә ли.

Француз яулыклар кичтә дә
Бөкләп, бөркәп, бишкә дә.
Сезнең белән күрешүләр
Кермәс инде төшкә дә.
```
