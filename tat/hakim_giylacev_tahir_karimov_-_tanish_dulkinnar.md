# Оригинал

### Хәким Гыйләҗев / Таһир Кәримов - Таныш дулкыннар

```
Шәүләседәй энҗе йолдызларның
Өфе өстендә утлар кабына.
Шул кичләрне, таныш дулкыннарны,
Һәм, акыллым, сине сагынам.
Хәтерлимен ерак Идел төнен,
Ак пароход, яшел утларын.
Хәтерлимен ничек без Өфенең
Ярларына килеп туктадык.

Дулкыннар, сез таныш дулкыннар,
Агыйдел дулкыннары.
Агыгыз сез, әйдә, янсыннар
Мәхәббәт ялкыннары.

Мин саклармын изге минутларны,
Яктырырлар алар хәтердә,
Үтелергә тиеш бар юлларны
Минем юлдаш булып үтәрләр.
Кайсы ярга сыенып йоклыйлардыр
Безне кавыштырган дулкыннар?
Ишетәм төсле һаман мин аларның
Гүзәл җырын сөю хакында.

Дулкыннар, сез таныш дулкыннар,
Агыйдел дулкыннары.
Агыгыз сез, әйдә, янсыннар
Мәхәббәт ялкыннары.
```
