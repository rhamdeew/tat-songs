# Оригинал

### Гөлнур Корбанова / Айдар Тимербаев - Рәхмәт сиңа (алтынчы вариант)

```
Кайтты кабат күлебезнең аккошлары,
Ишетелә канат каккан тавышлары.
Безне дә шул аккошларга тиң иттерә
Гомерләрнең салмак узып барышлары.

Үкенмимен инде узган елларыма,
Бар дөньямны төрдең якты нурларыңа.
Чын күңелдән сиңа, җаным, рәхмәт әйтәм,
Рәхмәт сиңа тормышымда булганыңа.

Ул аккошлар ялгыз гына канат какмас,
Ялгыз гына таңнары да матур атмас.
Телим сиңа гомерләрнең озыннарын,
Син бит җирдә берәү генә кабатланмас.

Үкенмимен инде узган елларыма,
Бар дөньямны төрдең якты нурларыңа.
Чын күңелдән сиңа, җаным, рәхмәт әйтәм,
Рәхмәт сиңа тормышымда булганыңа.

Гомер юлы сөю белән үрелгәндә
Язлар гына була һәрчак күңелләрдә.
Җирдә һәркем йөрәгендә сөю йөртсен,
Насыйп булсын яратырга һәркемгә дә.

Үкенмимен инде узган елларыма,
Бар дөньямны төрдең якты нурларыңа.
Чын күңелдән сиңа, җаным, рәхмәт әйтәм,
Рәхмәт сиңа тормышымда булганыңа.
Рәхмәт сиңа тормышымда булганыңа…
Рәхмәт сиңа, рәхмәт сиңа…
```
