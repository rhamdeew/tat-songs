# Оригинал

### Нәҗип Әсәнбаев / Юлай Үзәнбаев - Кайтырсыңмы җанга наз булып?..

```
Киек казлар оча каңгылдашып,
Түшләренә җилләр урала.
Сагынулары, каурый-каурый булып,
Ятып калды безнең урамга.

Аста яшел сизәм озата бара,
Яулык болгый күктән ак болыт.
Еракларга елап киткән казлар (парлар)
Җырлап кайтыр илгә яз булып.

„Сагынырбыз“ дигән җырларыбыз
Калды зәңгәр күктә язылып.
Минем дә бит язлар көткән мәлем,
Кайтырсыңмы җанга наз булып?..
```
