# Оригинал

### Рүзия Кадыйрова / Ренат Гыйләҗев - Сагынам сине, авылым!

```
Җилфердәтеп ефәк шәлен,
Моңлана каен.
Туган ягым искә төшә
Шаулаган саен.

Әй, авылым минем,
Урман-кырларым!
Синдә үтте, синдә калды
Яшьлек елларым.

Арышлар серкә очыра,
Офыкта рәшә.
Туган ягым ашкындырып
Үзенә дәшә.

Әй, авылым минем,
Урман-кырларым!
Синдә үтте, синдә калды
Яшьлек елларым.

Күңелләрне дәртләндерә
Җырчы чишмәләр.
Сагындыра айлы кичләр,
Алсу иртәләр.

Әй, авылым минем,
Урман-кырларым!
Синдә үтте, синдә калды
Яшьлек елларым.
```
