# Оригинал

### Шәриф Биккол / Мансур Мозаффаров - Йөрәк җыры (өченче вариант)

```
Чит җилләрдән искән җилләр белән
Килә һаман богау чыңнары.
Ерткычларча хөкем сүзе итеп,
Йөрәк җырлый нәфрәт җырлары.

Азатлыкны яулап кан коялар
Күп илләрнең егет-кызлары.
Шушы батырларга куәт өстәп,
Йөрәк җырлый сөю җырлары.

Ватанымның аяз күген иңләп,
Бөек таңның балкыр нурлары.
Кешелекнең бәхет бишегенә
Йөрәк җырлый данлау җырлары!
```
