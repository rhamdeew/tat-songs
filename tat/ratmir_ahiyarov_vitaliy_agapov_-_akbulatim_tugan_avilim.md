# Оригинал

### Ратмир Әхияров / Виталий Агапов - Акбулатым — туган авылым

```
Авылыма ак бәхетләр юрап,
Ява кышның ап-ак карлары.
Айлы урамнарын кайтыйм урап —
Сагындырды гармун моңнары.

Акбулатым — туган авылым,
Сине саг(ы)нып яшим мин һаман.
Еллар аша сиңа кабат кайтам,
Хыялымда гына булса да.

Гөрләвекләр белән язлар килде —
Ак чәчәккә чумды муеллар.
Гом(е)рем буе истән чыкмас инде,
Яшьлегемдә кичке уеннар…

Акбулатым — туган авылым,
Сине саг(ы)нып яшим мин һаман.
Еллар аша сиңа кабат кайтам,
Хыялымда гына булса да.

Җәйге таңда чыклы үзәннәрдән
Күтәрелә ап-ак томаннар.
Көт, авылым, тиздән кайтырмын мин,
Сезне саг(ы)нып, дуслар, туганнар!

Акбулатым — туган авылым,
Сине саг(ы)нып яшим мин һаман.
Еллар аша сиңа кабат кайтам,
Хыялымда гына булса да.

Речитатив:
Олы юлга алып чыкты мине
Авылымның гади сукмагы.
Еллар узгач, күпме юллар урап,
Саг(ы)нып кайттым сине мин тагын…
```
