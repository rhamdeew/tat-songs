# Оригинал

### Марсель Гыймазетдинов / Илгиз Закиров - Әнкәмнең ак шәле

```
Ак мамыктан әнкәм шәл бәйләде,
Челтәр-челтәр итеп читләрен.
Әйтерсең лә шулай бәйләгән ул
Ак шәл итеп йөрәк хисләрен.

Һәр элмәге гомер юлларыдай
Сызылып ята ап-ак шәлендә,
Төшләремә керә иңнәренә
Мамык шәлен салган хәлендә.

Әнкәемнең шәлен, әнкәемнең төсен
Саклыйм һаман күңел түрендә.
Сандыгында ап-ак шәле булган
Килен булып төшкән көнендә.

Яшь чактан ук ап-ак шәл ябынган
Күңелкәе саф, пакь булганга,
Сандыгыннан челтәр шәлен алам,
Сагынудан күңелем тулганда.
```
