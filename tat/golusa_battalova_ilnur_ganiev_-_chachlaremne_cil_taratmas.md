# Оригинал

### Гөлүсә Батталова / Илнур Ганиев - Чәчләремне җил таратмас

```
Чәчләремне җил таратмас —
Тарап-үрдем, яулык яптым.
Җандай якын сурәтеңне
Чыраларга телеп яктым.

Хисләремне җил таратмас —
Йөрәгемә элдем йозак.
Соң аңладык бу дөньяны:
Бәхет — кыска, сагыш — озак.

Җырларымны җил таратмас —
Көй югалган бәгырьләрдә.
Ике гашыйк көч тапмадык
Мәхәббәтне кадерләргә.

Гөнаһларны җил таратмас —
Мизаннарда бары бизмән.
Ялгышларым аша атлыйм
Җилгә каршы яңа эздән.
```
