# Оригинал

### Ш.Шәфигуллина / Азат Хөсәенов - Барам чишмәләргә

```
Ага чишмә сулары —
Бик салкын тамчылары.
Кайчанга кадәре барыр
Йөрәгем ярсулары?

Кушымта :
Барам, барам чишмәләргә,
Тутырам чиләкләрем.
Чиләкләремдә тулган су
— Ник яна йөрәкләрем?

Уйлар уйлап, сукмак буйлап
Чайкала чиләкләрем.
Изге минем ниятләрем,
Ай, назлы теләкләрем.

Кушымта :
Барам, барам чишмәләргә,
Тутырам чиләкләрем.
Чиләкләремдә тулган су
— Ник яна йөрәкләрем?

Чиләгемдәге сулардай
Саф минем теләкләрем.
Назлы мәхәббәтем белән
Тым-тулы чиләкләрем.

Кушымта :
Барам, барам чишмәләргә,
Тутырам чиләкләрем.
Чиләкләремдә тулган су
— Ник яна йөрәкләрем?
```
