# Оригинал

### Мөдәррис Әгъләмов / Булат Җиһаншин - Хөрмәт итәм

```
Хөрмәт итәм дусларымны,
Гел үзгәреп торсалар да;
Хөрмәт итәм, кайчак күңел
Кайтарырлык булсалар да.

Хөрмәт итәм, хөрмәт итәм, хөрмәт итәм…

Хөрмәт итәм сөйгән ярны,
Сөйгән ярны ярату аз;
Әгәр хөрмәт булмый икән —
Тигез күреп яратылмас.

Хөрмәт итәм, хөрмәт итәм, хөрмәт итәм…

Хөрмәт итәм үземне дә
Сөеп йөргән кыз баланы;
Кыз баланың газиз җаны
Әллә шуңа кузгаламы?

Хөрмәт итәм, хөрмәт итәм, хөрмәт итәм…

Хөрмәт итәм сабыйларны,
Әзер торам тезләнергә;
Үземне саф күрер өчен
Карыйм сабый күзләренә.

Хөрмәт итәм, хөрмәт итәм, хөрмәт итәм…

Хөрмәт итәм өлкәннәрне,
Тик теләмим баш ияргә;
Баш болай да иелә ул
Баш иярдәй кешеләргә.

Хөрмәт итәм, хөрмәт итәм, хөрмәт итәм…
Хөрмәт итәм, хөрмәт итәм, хөрмәт итәм…
Хөрмәт итәм, хөрмәт итәм…
```
