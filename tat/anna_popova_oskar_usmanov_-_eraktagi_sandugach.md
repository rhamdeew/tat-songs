# Оригинал

### Анна Попова / Оскар Усманов - Ерактагы сандугач

```
Туган як кочагында
Күңел бик сагышлана.
Юаныч таптым ерак
Сандугач монында.

Сайрый-сайрый
Ник җырлыйсың
Ерактагы сандугач?
Нихәл итим, йөрәк, сине,
Моңнарга тулгач.

Булса да ара ерак,
Якын ул күңелгә.
Яныңа моңга үрелеп
Җитешә мизгелгә.

Сайрый-сайрый
Ник җырлыйсың
Ерактагы сандугач?
Нихәл итим, йөрәк, сине,
Моңнарга тулгач.

Таңнарда сандугачым
Өздереп сайраганда,
Сизәмен гашыйкларың
Тылсымлы моңына.

Сайрый-сайрый
Ник җырлыйсың
Ерактагы сандугач?
Нихәл итим, йөрәк, сине,
Моңнарга тулгач.
```
