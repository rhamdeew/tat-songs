# Оригинал

### Әхмәт Гадел / Фәрит Хатыйпов - Сиңа тиңе юк

```
Күзләрең төнге күкләр күк,
Керфекләрең — ук.
Бу дөньяда чибәрләр күп,
Сиңа тиңе юк.

Иреннәрең синең чия,
Кулларың көяз.
Бирче кулларыңны, гүзәл,
Бир, тотыйм бераз.

Сөйлә миңа серләреңне —
Уртак итик, яр!
Ике бәхетне бер итеп,
Бергә китик, яр!

Иреннәрең синең чия
Кулларың көяз.
Бирче кулларыңны, гүзәл,
Бир, тотыйм бераз.

Аһ, ул дулкындай чәчләрең
Җилферди җилдә.
Син гүзәлемә тиңдәшләр
Юктыр бу җирдә!

Иреннәрең синең чия,
Кулларың көяз.
Бирче кулларыңны, гүзәл,
Бир, тотыйм бераз.
```
