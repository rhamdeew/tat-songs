# Оригинал

### Харрас Әюп / Илнур Ганиев - Казан (өченче вариант)

```
1.Талгын гына агып ята Идел,
Чыгып баскан берәү тын ярга.
Юатырга әллә чал елганы,
Йөрәгендә әллә моң барга.

Агымсуда җанын юа Казан.
Якты җырлар булсын ак биләү.
Йөрәк-бәгырьләрдән кан тамганда,
Яраларны бәйли “Тәфтиләү”.

2.Кеме калды икән аргы ярда?-
Үрелеп карый еллар аркылы.
Тоташ ялкын кичке Идел өсте,
Әйтми елга шуннан артыгын.

3.Риваятьләр булып терелгәндә,
Кемнәр килмәс аны тыңларга?
Талгын гына агып ята Вакыт,
Әллә шәһәр, әллә моң ярда.
```
