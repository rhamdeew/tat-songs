# Оригинал

### Хәмид Мәткәримов - Бөек татар

```
Сөйлисем дә килми,
Көйлисем дә килми,
Диварга да дәшүнең мәгънәсен күрмим.
Әллә олыгайдым,
Бәлки, күпне уйлыйм,
Тик шулай да, соңгы вакыт авыр йоклыйм.
Борчылам барсына,
Дөньяның зарына,
Бездән ниләр калыр, диеп дәвамнарга.
Тарихларда калды
Күмелеп милли байлык,
Аннан башка бит юк яшәү, — Аңла! Халкым!

Ялкын янар горурлыгың кайтар, Татар!
Кайда соң сез, туган телен саклар җаннар?!
Башкисәрдән курыкмаган,
Ана телен саклап калган,
Син бит үлмәс Җәлил рухлы бөек Татар!

Күп гасырлар үскән,
Сынауларны кичкән,
Ихтыярсыз, башын түбән игән имән.
Динсез милләт булмый,
Телсез дәүләт булмый,
Сакла данлы исемеңне, горур халкым!

Ялкын янар горурлыгың кайтар, Татар!
Кайда соң сез, туган телен саклар җаннар?!
Башкисәрдән курыкмаган,
Ана телен саклап калган,
Син бит үлмәс Җәлил рухлы бөек Татар!
```
