# Оригинал

### Әлфис Гаязов / Юлай Моратов - Сиңа бер җыр бүләк итәм

```
Сиңа бер җыр бүләк итсәм,
Хәтерем калмас микән?
Йоклаган тик югалмаган,
Сөю уянмас микән?

Йоклаган тик югалмаган,
Сөю уянмас микән?
А — а — а-а-а,  А — а — а-а-а,
Керфек чыланмас микән?

Сиңа бер җыр бүләк итсәм,
Кемнәр көнләшер икән?
Йөрәкләр җырда тирбәлеп
Тагы серләшер микән?

Йөрәкләр җырда тирбәлеп
Тагы серләшер микән?
А — а — а-а-а,  А — а — а-а-а,
Бәхет өләшер микән?

Сиңа бер җыр бүләк итәм,
Ни булса булыр инде.
Бездә бит сөю хатасы,
Күңелем тулыр инде.

Бездә бит сөю хатасы,
Күңелем тулыр инде.
А — а — а-а-а,  А — а — а-а-а,
Сөю уяныр инде.
```
