# Оригинал

### Нәсимә Әминева - Бәхетле бул бүген

```
Килер иртәгә, дип
Син бәхетне көтмә.
Тизерәк үтсен диеп,
Бүгенгене өтмә!

Бәхетле бул бүген,
Кара, нинди иртә!
— Йоклап ятма, тор!— дип
Тәрәзәңә чиртә.

Бәхетле бул бүген,
Күпте өмет итмә!
Килер бәхет килер,
Килмәгәнен көтмә.

Бәхетле бул бүген,
Кара, нинди иртә!
— Йоклап ятма, тор!— дип
Тәрәзәңә чиртә.

Күңелеңне күтәр,
Син кояшка кара.
Яшәп калыйк әле,
Гомер үтеп бара!

Бәхетле бул бүген,
Кара, нинди иртә!
— Йоклап ятма, тор!— дип
Тәрәзәңә чиртә.
```
