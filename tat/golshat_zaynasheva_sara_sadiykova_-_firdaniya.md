# Оригинал

### Гөлшат Зәйнәшева / Сара Садыйкова - Фирдания

```
Маляр кыз Фирданияның
Күз иярми кулларына.
Ул буяган йортка керсәң,
Уйный якты нурлар гына.

Фирдания, Фирдания!
Буяулары аллы-гөлле.
Аллы-гөлле чәчәк кебек,
Ул үзе дә бик күңелле!

Кояш кебек балкып тора
Ул буяган стеналар,
Кешеләрнең күңеленә
Шатлык нуры өсти алар.

Фирдания, Фирдания!
Буяулары аллы-гөлле.
Аллы-гөлле чәчәк кебек,
Ул үзе дә бик күңелле!

Карлыгач шикелле җитез,
Эшкә очып кына бара.
Кешеләрне шатландырып,
Ул үзенә шатлык таба.

Фирдания, Фирдания!
Буяулары аллы-гөлле.
Аллы-гөлле чәчәк кебек,
Ул үзе дә бик күңелле!
```
