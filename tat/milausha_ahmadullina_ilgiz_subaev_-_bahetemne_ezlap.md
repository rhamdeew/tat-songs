# Оригинал

### Миләүшә Әхмәдуллина / Илгиз Субаев - Бәхетемне эзләп

```
Бәхетемне эзләп, чыктым менә,
Язылганмы икән язмышка?
Җемелдәгән карда эзләр салыр —
Охшаганмы икән ак кышка?

Кушымта:
Энҗеләрдәй бураннарың белән,
Бөтереп ал мине кочакка.
Өшетмәле утлы салкыннарда,
Яндыр әле сөю — учакта.

Кар өстенә тирән эзләр салып,
Язмышымнан үтеп барышым.
Шатлыкларым озатып килә яннан,
Яшәвемдә юктыр сагышым.

Кушымта:

Тирән эзләр юлдаш булды гелән,
Бәхетемә түшәп мамык келәм.
Хыялымны хисләремә урап,
Көзләремнән кышка кайтып киләм.

Кушымта:
```
