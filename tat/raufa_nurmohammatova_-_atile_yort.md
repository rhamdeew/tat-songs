# Оригинал

### Рәүфә Нурмөхәммәтова - Әтиле йорт

```
Туган йортның син маягы,
Өй алдынның син яме.
Әтиле йорт күркәм бит ул,
Озак яшә әти, яме.

Җәйләр җиткәч җыелабыз
Туган-үскән йортыбызга.
Киңәшләрең өчен рәхмәт,
Утыр, әти, уртабызга.

Бизәк кенә түбәтәең,
Бигрәк килешә үзеңә.
Гомер үтә дип уфтанма,
Карама гомер көзенә.

Җәйләр җиткәч җыелабыз
Туган-үскән йортыбызга.
Киңәшләрең өчен рәхмәт,
Утыр, әти, уртабызга.

Бәгърем өзелә, әтием,
Гафу ит, — кайтабыз сирәк.
Балачактан бирле безгә
Син булдың кыядай терәк.

Җәйләр җиткәч җыелабыз
Туган-үскән йортыбызга.
Киңәшләрең өчен рәхмәт,
Утыр, әти, уртабызга.
```
