# Оригинал

### Рамил Чурагулов / Фәнир Галимов - Безне көтәләр…

```
Мәшәкатьләр артты мәшәкатьләр,
Туып тора, һаман чиге юк.
Туган йортка никтер юллар төшми
Вакыт табыл булмый… Ни кылыйк?

Туган йортта безне көтәләрдер,
Көтәр кеше бар да кайткалыйк.
Әти картка — күлмәк, әнкәйгә — шәл
Күчтәнәчкә тәмле чәй алыйк.
Әткәй-әнкәй дигән изге җанның
Кочагына кайтып сыеныйк!

Безнең өчен туган нигезләрдә,
Учак яна, көтәр кеше бар.
Без бәхетле дә ул, ә бит күпләр
Нигезләрен кочып елыйлар.

Туган йортта безне көтәләрдер,
Көтәр кеше бар да кайткалыйк.
Әти картка — күлмәк, әнкәйгә — шәл
Күчтәнәчкә тәмле чәй алыйк.
Әткәй-әнкәй дигән изге җанның
Кочагына кайтып сыеныйк!

Мәшәкатьләр бетми, көтеп торыр
Кырык якта, кырык эш калса.
Бер көн килеп ай-һай үкенербез
Әткәй, әнкәй китеп югалса.

Туган йортта безне көтәләрдер,
Көтәр кеше бар да кайткалыйк.
Әти картка — күлмәк, әнкәйгә — шәл
Күчтәнәчкә тәмле чәй алыйк.
Әткәй-әнкәй дигән изге җанның
Кочагына кайтып сыеныйк!
```
