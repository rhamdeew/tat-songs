# Оригинал

### Зәлифә Кашапова / Таһир Асылгәрәй - Син иң татлы сөю җиләгем

```
Ярсып килгән язлар иде,
Күзләреңдә назлар иде,
Ак томаннар төсле таралды.
Мәхәббәтнең алсу күге,
Сөю көткән күңел түре
Көнчел сүзләр белән каралды.

Хәтердә ул айлы кичләр,
Йөгәнсез ат — татлы хисләр,
Икәү өздек сөю җиләген.
Сиңа әйтер сүзләрем бар,
Моңнарыма дөньялар тар,
Кире какма язмыш бүләген.

Учагыбыз әле яна,
Йөрәкләргә ялкын сала,
Бергә булу — минем теләгем.
Сагыш утларында янам,
Яннарыңа кабат барам,
Син иң татлы сөю җиләгем.
```
