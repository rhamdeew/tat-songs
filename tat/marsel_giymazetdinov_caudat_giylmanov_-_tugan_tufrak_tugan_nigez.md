# Оригинал

### Марсель Гыймазетдинов / Җәүдәт Гыйльманов - Туган туфрак, туган нигез

```
Сагынып кайттым кырларыңны,
Салкын чишмә суларыңны,
Яшьли сөйгән кызларыңны,
Моңлы, салмак җырларыңны.

Әйе, кайттым әле сиңа,
Үпкәләмә инде миңа.
Гафу үтенәмен шуңа,—
Туган туфрак, туган нигез.

Зәңгәр күктә дәртле тургай
Мине каршы ала шулай.
Сине өзелеп сагынганга
Күңелкәем дулый, шаулый.

Кабул итеп алчы мине,
Үзеңнән җибәрмә иңде.
Беркайчан калдырмам сине,
Туган туфрак, туган нигез.

Иртән искән җилләреңне,
Бәхет ташкан җирләреңне
Йөрәгемдә саклап йөрттем,
Кавышуларны өзелеп көттем.

Озак йөрдем еракларда,
Зур йөк бирде йөрәкләр дә.
Сиңа кайттым: без бит— игез,
Туган туфрак, туган нигез.
```
