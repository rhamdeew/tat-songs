# Оригинал

### Габдулла Тукай / Татар халык - Җил

```
Исəр җил! көчлесең, син бик батырсың,
Ачулансаң, җиһанны кузгатырсың.

Бик иркенлəп исəсең җир йөзендə,
Котыртып болгатасың диңгезен дə.

Көтү төсле болытларны куасың,
Телəрсəң кайсы якларга борасың.

Иреклесең: исəсең дə исəсең,
Тузан, кар туздырып юллар кисəсең.

Ирекле син, исəр җил, əйдə ис, ис!
Сиңа баш юк Ходайдан башка һич, һич!
```
