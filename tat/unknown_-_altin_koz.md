# Оригинал

### Билгесез - Алтын көз

```
Алтын көзнең яфраклары
Коела да коела,
Сагышлы күңелгә нидер
Сөйләгәндәй тоела.

Әй, кояшлы язым еракта,
Сүрелмәгән назым йөрәктә.
Барыр юлларыма яфрак сибелгән,
Китмәс инде, китмәс күңелдән.

Алтын көзнең яфраклары
Ява минем юлларга.
Кайсы сукмаклардан кайтыйм
Синең елмаюларга?

Әй, кояшлы язым еракта,
Сүрелмәгән назым йөрәктә.
Барыр юлларыма яфрак сибелгән,
Китмәс инде, китмәс күңелдән.

Алтын көзнең яфраклары
Әле ямь-яшел иде.
Көзге сукмаклардан эзлим
Алтындай яшьлегемне.

Әй, кояшлы язым еракта,
Сүрелмәгән назым йөрәктә.
Барыр юлларыма яфрак сибелгән,
Китмәс инде, китмәс күңелдән.
```
