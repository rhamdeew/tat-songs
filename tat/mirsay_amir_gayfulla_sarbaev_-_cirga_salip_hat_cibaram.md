# Оригинал

### Мирсәй Әмир / Гайфулла Сарбаев - Җырга салып хат җибәрәм…

```
Җырга салып хат җибәрәм, Фатыймам,
Җыр сөюче дусларымның артыннан,
Бик ерак-ерак җирләрдән,
Ут эчендәге илләрдән,
Өз(е)леп сәлам сиңа картыңнан.

Мин исән, мин үлмәм,
Миндә ике җан:
Бересе йөрәгем, бересе сөйгәнем,
Ул син — Фатыймам.

Синең өчен утка керәм, җан алмам,
Янмый чыгам мин янар таулардан.
Җаным, бәгырем, синен өчен,
Сине үстергән илем өчен
Упкыннарга керәм яңадан.

Мин исән, мин үлмәм,
Миндә ике җан:
Бересе йөрәгем, бересе сөйгәнем,
Ул син — Фатыймам.

Кайтмый калсам, туфрак булсам — бәхил бул,
Елак булма, Фатыймакай — батыр бул!
Туган илдән көч алырсың,
Миңа тиң дуслар табарсың,
Мин каберемдә тыныч ятырмын.

Үлсәм дә җиңелмәм,
Миндә ике җан:
Бересе йөрәгем, бересе сөйгәнем,
Ул син — Фатыймам.
```
