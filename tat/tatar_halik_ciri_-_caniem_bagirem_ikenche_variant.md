# Оригинал

### Татар халык җыры - Җаныем, бәгырем (икенче вариант)

```
Иртән буран, кич тә буран,
Мамык шәлеңә уран шул,
Мамык шәлеңә уран.
Кигән киемең күрсәм дә,
Җаныем, бәгырем,
Үзең күргәндәй булам.

Ишек алдында йөримен,
Карлар яуса көримен шул,
Карлар яуса көримен.
Синнән башка ямь табалмим,
Җаныем, бәгырем,
Ямансулап йөримен.

Тәрәзә төбе генә гөл генә
Исемне себер генә шул,
Исемне себер генә.
Шул исемне гөле кебек
Җаныем, бәгырем,
Уйларымда син генә.

Тимер чана карлар яра,
Бик йөрәгем бик яна шул,
Бик йөрәгем бик яна.
Йөрәккәем янма, көймә
Җаныем, бәгырем,
Сөйгәнем ятка кала.
```
