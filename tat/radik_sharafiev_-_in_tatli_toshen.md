# Оригинал

### Радик Шәрәфиев - Иң татлы төшең

```
Мин яраттым бугай сине,
Син теләгәнчә түгел бөтенләй.
Мин аңламыйм ул хисне —
Ахрысы, мин бәләкәй.
Сүз бирәсең ташламаска,
Ләкин һаман мин ташланам.
Мин тырышам ялгышмаска,
Ләкин мин һаман ялгышам.
Мин идеал түгел — мин беләм,
Син яратасың — мин сизәм.
Сөядер тырналып беткән йөрәгең,
Мин тырнаучың түгел — ямаучың.

Көтмә миннән бернәрсә — мин түгел гади кеше,
Ерактан гына мин синең иң татлы төшең.
Кояш баткач мин яңадан, яңадан гашыйк булам,
Сиңа түгел, сиңа түгел — шунысын кызганам.

Күзләмә син бүтән мине,
Була алмам мин синеке.
Мин читлектән чыкмас идем,
Югалыр кебек ирегем.
Безнең ара — яңа гайбәт,
Ышанырлар кабат-кабат.
Күңелләр тулыр яңадан,
Эзлә мине хыялларда.

Көтмә миннән бернәрсә — мин түгел гади кеше,
Ерактан гына мин синең иң татлы төшең.
Кояш баткач мин яңадан, яңадан гашыйк булам,
Сиңа түгел, сиңа түгел — шунысын кызганам.
```
