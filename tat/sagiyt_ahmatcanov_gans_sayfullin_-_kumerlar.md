# Оригинал

### Сәгыйть Әхмәтҗанов / Ганс Сәйфуллин - Күмерләр

```
Учакларда утлар яна,
Кала бары күмерләр,
Сүнеп барган күмерләрдә
Яна безнең гомерләр,
Яна безнең гомерләр…

Әйдә, туган, җырлыйк әле
Үзәкләргә үткәнче.
Дөнья малын бүлгәләшеп,
Үтәр гомер үпкәләшеп,
Бәхиллекләр биргәләшик
Авыр көннәр җиткәнче,
Янган учак сүнгәнче.

Әйдә урам урыйк әле,
Гармуннарны өзгәләп.
Барыбер очмый калмас инде,
Безнең җаннар — күбәләк,
Безнең җаннар — күбәләк!

Әйдә, туган, җырлыйк әле
Үзәкләргә үткәнче.
Дөнья малын бүлгәләшеп,
Үтәр гомер үпкәләшеп,
Бәхиллекләр биргәләшик
Авыр көннәр җиткәнче,
Янган учак сүнгәнче.

Учакларның гомере кыска,
Сулар сипмә, көярсең.
Тик бер ходай белә безгә
Күпме гомер бирәсен,
Күпме гомер бирәсен.

Әйдә, туган, җырлыйк әле
Үзәкләргә үткәнче.
Дөнья малын бүлгәләшмик,
Үтсен гомер бергәләшеп,
Күргәләшик, йөргәләшик,
Югалыплар беткәнче,
Янган учак сүнгәнче.
```
