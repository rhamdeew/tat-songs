# Оригинал

### Дамир Гыйсметдин / Ганс Сәйфуллин - Соңгы яфрак (беренче вариант)

```
Җил очыра, аера яфракларны,
Ташлый суга, илтә учакка.
Кеше язмышлары, тормыш көзе
Чагылып китә миңа шул чакта.

Өй каршында ялгыз каен тора,
Бер яфрагы калган үзенең.
Җилләр исә, яңгыр-карлар ява,
Ләкин төшми яфрак өзелеп.

Кайдан килә шундый яшәү көче,
Бәйләнеше туган туфракка?!
Кыш буе күз алдымда тора,
Мин сокланам соңгы яфракка.
```
