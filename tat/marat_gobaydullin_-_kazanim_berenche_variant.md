# Оригинал

### Марат Гобәйдуллин - Казаным (беренче вариант)

```
Мең ел буе килгән синең тарих
Һич онытылмас ерак көннәрдә.
Рухландырыр һәрбер татар кешесен,
Киләчәккә атлап кергәндә.

Ераклардан үзләренә дәшеп тора
Мәчетләреңнең изге азаны.
Кая барсам да мин сине сагынып кайтам
Казаным, Казаным, Казаным!

Калган синдә күпме якты эзләре
Илһамыңның, Сәйдәш, Тукайның.
Сиңа атап гүя мәңгелек дан җырлый
Аяз күктә сабан тургаең.

Ераклардан үзләренә дәшеп тора
Мәчетләреңнең изге азаны.
Кая барсам да мин сине сагынып кайтам
Казаным, Казаным, Казаным!

Бөтен татар өчен маяк булып,
Балкы мәңге хәят күгендә.
Саклар халкым сиңа тирән ихтирамын
Йөрәгенең иң-иң түрендә.

Ераклардан үзләренә дәшеп тора
Мәчетләреңнең изге азаны.
Кая барсам да мин сине сагынып кайтам
Казаным, Казаным, Казаным!
```
