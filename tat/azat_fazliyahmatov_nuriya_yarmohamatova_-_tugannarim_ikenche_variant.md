# Оригинал

### Азат Фазлыйәхмәтов / Нурия Ярмөхәмәтова - Туганнарым (икенче вариант)

```
Тәлгәштәге җиләкләрдәй,
Бергә булдык үскәндә.
Тик бөгелеп баш имәдек,
Салкын җилләр искәндә.

Кушымта:
Гармун алып кулларыма,
Авыл көйләре сузам.
Туганнарым, араларга
Төшә күрмәсен тузан.

Туганнарым килер, диеп,
Кар көрим бураннарда.
Сабырлыклар бирсен Ходай
Тугансыз булганнарга.

Кушымта:
Гармун алып кулларыма,
Авыл көйләре сузам.
Туганнарым, араларга
Төшә күрмәсен тузан.

Ай-йолдызлар балкысын, дип,
Кояш та бата кичен.
Яшәсен туганнарым, дип,
Җан атам сезнең өчен.

Кушымта:
Гармун алып кулларыма,
Авыл көйләре сузам.
Туганнарым, араларга
Төшә күрмәсен тузан.
```
