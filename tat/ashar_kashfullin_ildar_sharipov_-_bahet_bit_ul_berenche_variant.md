# Оригинал

### Әсхәр Кәшфуллин / Илдар Шәрипов - Бәхет бит ул (беренче вариант)

```
Гомер агышларын сизми
Эшсөярләр, сабырлар.
Ник арта гомер көзендә
Яшьлекне сагынулар?

Мин сагынмыйм яшьлегемне,
Сагынсам да кайтмый ул.
Сулар кире акмагандай
Кояш ике батмый ул.
Мин сагынмыйм яшьлегемне,
Сагынсам да кайтмый ул.
Сулар кире акмагандай
Кояш ике батмый ул.

Шөкер итеп кабул итәм
Килгән һәрбер елымны.
Бәхет синнән соң яшәсә
Кызыңмы, йә улыңмы.

Бәхет җирдә үзеңнән соң
Изгелек калдыралсаң.
Күңелләргә онытылмаслык
Моңнар булып уралсаң.
Бәхет җирдә үзеңнән соң
Изгелек калдыралсаң.
Күңелләргә онытылмаслык
Моңнар булып уралсаң.

Гомер агышларын сизми
Эшчәннәр һәм түземнәр.
Бәхеттер килер буынга
Кемнең әйтер сүзләре бар.

Әйтер сүзләр бар әле ул.
Әйтелеп бетелмәгән.
Елларның иң кадерлесе
Алда ул үтелмәгән.
Әйтер сүзләр бар әле ул.
Әйтелеп бетелмәгән.
Елларның иң кадерлесе
Алда ул үтелмәгән.

Әйтер сүзләр бар әле ул.
Әйтелеп бетелмәгән.
Елларның иң кадерлесе
Алда ул үтелмәгән.
Әйтер сүзләр бар әле ул.
Әйтелеп бетелмәгән.
Елларның иң кадерлесе
Алда ул үтелмәгән.
```
