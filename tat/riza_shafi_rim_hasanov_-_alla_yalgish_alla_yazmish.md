# Оригинал

### Риза Шәфи / Рим Хәсәнов - Әллә ялгыш, әллә язмыш …

```
Кояш калка да, тулган ай бата,
Ник кавышмыйлар алар офыкта?
Әллә ялгышмы,
Әллә язмышмы, —
Төннәр дә — көндәр арада ята?

Мәктәп еллары калдылар ерак —
Тапмыйча кайттым җир шарын урап.
Әллә ялгышмы,
Әллә язмышмы, —
Яшьлек бит бездә булган дип кунак.

Бала чакларда күршеләр идек,
Сагыну газабын без инде белдек…
Ялгышны җайлап,
Язмышны ялгап
Тагы да бергә булырбыз кебек.
```
