# Оригинал

### Нияз Гәрәев / Илназар - Мескен ат

```
Куе кара томан арасыннан
Бер ат каршыма атлый.
Адашканмы, югалганмы?
Үзенә урын тапмый.
Үзе ап-ак, үзе матур,
Моңсу аның күзләре.
Әйтмәсә дә аңлашыла,
Кирәк түгел сүзләре.

Ни булды дип сорый алмыйм,
Сораудан нинди мәгънә?
Хуҗасы җансыз булгандыр,
Кыйналган эзләр тәндә.
Тәннәрендә камчы эзе,
Саркып тора каннары.
Нигә шулай сугалар, дип,
Әрни атның җаннары.

Яннарына килеп бастым да мин
Күзләренә карадым.
Атларның да җаннары бар —
Менә шуны аңладым.

Әллә өйдән качып киткәнме ул,
Начар булгач хуҗасы.
Кыеннарга түзмәгәнме,
Авырткачтын ярасы.
Кыйнамагыз, сукмагыз да,
Тимәгез сез атларга.
Хөрмәтләп һәм яратып ла,
Карагызчы аларга.

Яннарына килеп бастым да мин
Күзләренә карадым.
Атларның да җаннары бар —
Менә шуны аңладым.
Яннарына килеп бастым да мин
Күзләренә карадым.
Атларның да җаннары бар —
Менә шуны аңладым…
```
