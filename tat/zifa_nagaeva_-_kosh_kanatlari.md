# Оригинал

### Зифа Нагаева - Кош канатлары

```
Кош канатлары таяна
Һава агымнарына.
Кошлар таяна һавага,
Ә мин — туганнарыма.
Кошлар таяна һавага,
Ә мин — җан дусларыма.

Дусларым-туганнарым,
Туганнарым-дусларым,
Дөньяда бар чакларымда
Мин сезне онытмамын.

Кош канатлары кагыла
Яңгыр болытларына.
Яңгырлар булып явасыз
Сез минем утларыма.

Дусларым-туганнарым,
Туганнарым-дусларым,
Дөньяда бар чакларымда
Мин сезне онытмамын.

Кошлар кунып, ямь бирәләр
Тәрәз капкачларына.
Тәм бирәсез чәйләремә,
Ашаган ашларыма.

Дусларым-туганнарым,
Туганнарым-дусларым,
Дөньяда бар чакларымда
Мин сезне онытмамын.

Талпынган кошлары булсын
Безнең күңелләребез.
Дус-туганнар белән үтсен
Бәхетле көннәребез.

Дусларым-туганнарым,
Туганнарым-дусларым,
Дөньяда бар чакларымда
Мин сезне онытмамын.
```
