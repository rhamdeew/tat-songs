# Оригинал

### Роберт Әхмәтҗанов / Мансур Мозаффаров - Саумы, кояш!

```
Таралды инде болытлар,
Аязды һавалар.
Иделдә зәңгәр дулкыннар
Ярларга кагалар.

Саумы, кояш!
Саумы, иртә.
Исәнме! — диләр,
Иркәли, иркәли җанны
Ягымлы көйләр.

Күтәрдем ак пәрдәләрне,
Карыйм ерак, ерак…
Яшь көннәрем, мәхәббәтем
Кайтты миңа урап.

Саумы, кояш!
Саумы, иртә,
Исәнме! — диләр,
Иркәли, иркәли җанны
Ягымлы көйләр.

Күзләрем карап туялмый
Ямь-яшел кырларга.
Ак пароход гудоклары
Чакыра юлларга.

Саумы, кояш!
Саумы, иртә,
Исәнме! — диләр,
Иркәли, иркәли җанны
Ягымлы көйләр.
```
