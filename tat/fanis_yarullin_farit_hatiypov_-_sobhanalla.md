# Оригинал

### Фәнис Яруллин / Фәрит Хатыйпов - Сөбханалла

```
Өйда бүген зур тантана,
Һәрбер йөздә шатлык яна.
Аяклары җиргә тими —
Биеп йөри ата-ана.

Әбисе әйтә: «Сөбханалла!
Зур үскән бит безнең бала.
Күз тимәсен, күз тимәсен!
Кызыбыз таккан җиң төймәсен».

Зур куаныч әнкәсенә,
Сөеп карый бәбкәсенә:
"Үзе таккан! Үзе таккан!
Энә-җепне үзе тапкан!

Бармагына кадамаган,
Һичбер төше канамаган».
Гаҗәпләнгән ата кеше:
«Ай-яй, шәп-ди, — кызның эше,

Нык утырткан төймәсен-ди, —
Моңар һичкем тимәсен-ди, —
Пыяла белән капларбыз-ди, —
Истәлеккә сакларбыз», — ди.

Куанышкан һәркем шулай.
Инде эшләр китәр уңай:
Сөбханалла! Сөбханалла!
Күлмәгенә төймә таккан,
Унҗидедә бер кыз бала!
```
