# Оригинал

### Рәниф Шәрипов / Марат Гобәйдуллин - Сүнмәс тойгылар

```
Тормышның серләрен ачканда,
Язмышның бормалы юлында.
Ашкынып, яшәргә ашыктым —
Уйладым мәхәббәт турында.

Илаһи тойгылар эзләдем
Тынгысыз хыяллар нурында.
Яраттым, ялгыштым, туймадым —
Уйладым мәхәббәт турында.

Сыгылып чамасыз йөгемнән,
Егылып ятканда урында,
Сызландым, ләкин сер бирмәдем —
Уйладым мәхәббәт турында.

Сыгылып, егылып калмадым,
Язмышым үземнең кулымда.
Бәхетем — үзгәрмим һаман да,
Уйларым мәхәббәт турында.
```
