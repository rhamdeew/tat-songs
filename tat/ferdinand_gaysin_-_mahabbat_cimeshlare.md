# Оригинал

### Фердинанд Гайсин - Мәхаббәт җимешләре

```
Язлар узып җәйләр үтә,
Килә гомер көзләре.
Көзләрне бәхетле итәр
Мәхаббәт җимешләре.

Исән-имин йөрегез сез,
Йөрәгем, бәгырьләрем,
Яшьлек агачында пешкән
Мәхаббәт җимешләре.

Еракларга тәгәриләр
Мәхаббәт җимешләре.
Юлыгызны бүлдермәсен
Көзнең ачы җилләре.

Исән-имин йөрегез сез,
Йөрәгем, бәгырьләрем,
Яшьлек агачында пешкән
Мәхаббәт җимешләре.

Җимешләр ачы, татлы да,
Язмышның үзе төсле.
Йөрәгебездә саклыйбыз
Гомерлек сөю хисен.

Исән-имин йөрегез сез,
Йөрәгем, бәгырьләрем,
Яшьлек агачында пешкән
Мәхаббәт җимешләре.
```
