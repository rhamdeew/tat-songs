# Оригинал

### Гөлфия Шакирова / Раил Өметбаев - Очам

```
Парлы канатлар иңемдә,
Сөю хисләре күңелдә.
Шундый да сөясем килә,
Назларга төрәсем килә.

Очам, очам уйларымда,
Очам сөю канатларында…
Очам, очам яннарыңа
Хыял дигән пар атларымда…

Йөрәкләр ярсып типкәндә,
Күңел сөюне белгәндә.
Сулышны бүлик икегә,
Булаек мәңгегә бергә.

Очам, очам уйларымда,
Очам сөю канатларында…
Очам, очам яннарыңа
Хыял дигән пар атларымда…
```
