# Оригинал

### Якуп Колмый / Тәлгать Шәрипов - Төнбоек (икенче вариант)

```
Моңсу күлнең сылу төнбоегын
Кулларыңа тотып син көтмә.
Йөрәгемә сүнмәс ут кабызып,
Йөрәгемә сүнмәс ут кабызып,
Төнбоек бүләк итмә.

Төнбоек, төнбоек,
Нигә шулай син боек?
Әллә нигә, әллә нигә
Күңелемдә тынгы юк.

Төнбоек та чәчкәләрен йомып,
Боекмаса иде тын кичтә.
Төнбоектай боегасым килми,
Төнбоектай боегасым килми,
Төнбоек бүләк итмә.

Төнбоек, төнбоек,
Нигә шулай син боек?
Әллә нигә, әллә нигә
Күңелемдә тынгы юк.

Тибрәлдереп керсез күңелемне,
Төнбоеклар биреп җилкетмә.
Төнбоектай боек булма, дисәң,
Төнбоектай боек булма дисәң,
Төнбоек бүләк итмә.

Төнбоек, төнбоек,
Нигә шулай син боек?
Әллә нигә, әллә нигә
Күңелемдә тынгы юк.

1972
```
