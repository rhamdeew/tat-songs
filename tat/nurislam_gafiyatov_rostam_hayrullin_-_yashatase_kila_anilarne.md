# Оригинал

### Нурислам Гафиятов / Рөстәм Хәйруллин - Яшәтәсе килә әниләрне

```
Синең догаң, әнкәй, уйларымда,
Ялгышлардан шуңа тыелам.
Җан җылытыр назга сусаганда,
Кочагыңа кайтып сыенам.

Ярдәм итте, әнкәй, догаларың
Упкыннарны кичкән чагында.
Кадерләрен белеп яшик әле
Әнкәйләрнең исән чагында.

Әнкәй, синнән күргән изгелекне
Соңга калмам микән түләргә?
Син әзерсең безнең бәхет өчен
Бер җаныңны бишкә түләргә.

Ярдәм итте, әнкәй, догаларың
Упкыннарны кичкән чагында.
Кадерләрен белеп яшик әле
Әнкәйләрнең исән чагында.

Күзләреңдә нурлар балкып торсын
Гомер көзләреңә җиткәнче.
Яшәтәсем килә әниләрне
Йөзгә түгел, меңгә җиткәнче.

Ярдәм итте, әнкәй, догаларың
Упкыннарны кичкән чагында.
Кадерләрен белеп яшик әле
Әнкәйләрнең исән чагында.
Кадерләрен белеп яшик әле
Әнкәйләрнең исән чагында…
Әнкәйләрнең исән чагында…
```
