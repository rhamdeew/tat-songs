# Оригинал

### Халисә Мөдәрисова / Луиза Хәйретдинова - Ялгызың каласың ла… (Утырмадың атларыма)

```
Мамык шәлемне ябынып,
Җиңел тун кигән идем.
Чит атларда бураннарда
Адашыйк, дигән идем. Эх!

Утырмадың атларыма,
Очып үттем яныңнан.
Хәзер килеп нигә тоттың
Атларымның ялыңнан?

Юлларымда — син тагын да,
Туктаргамы, нишләргә?
Китәргәме сине алып
Буран купкан төшләргә?.. Эх!

Юк, кирәкми, сугам атка,
Ялгызың каласың ла …
Ә мин очам котырынган
Бураннар арасына!
```
