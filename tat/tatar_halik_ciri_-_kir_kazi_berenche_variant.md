# Оригинал

### Татар халык җыры - Кыр казы (беренче вариант)

```
Кыр казлары очты, күрдегезме?
Һаваларга менеп киткәнен?

Кыр казы
Иделләр читендә,
Ялгыз башым миңа читен лә.

Беләсеңме, дустым, сизәсеңме
Аерылулар килеп җиткәнен?

Кыр казы
Суларда уйный шул,
Ялгыз башым гел сине уйлый.

Балалы ла казлар су эчендә,
Баласызлар суның читендә.

Кыр казы
Иделләр читендә,
Ялгыз башым миңа читен лә.

Аерылабыз, дустым, сизәсеңме?
Сагынырсыңмы мине чит илдә?

Кыр казы
Суларда уйный шул,
Ялгыз башым гел сине уйлый.
```
