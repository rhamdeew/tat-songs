# Оригинал

### Илсөяр Иксанова / Айдар Тимербаев - Адаштырма мине (Саташтырма мине)

```
Адаштырма мине, саташтырма мине,
Сакла мине ялгыш адымнардан.
Кояш кебек кайнар минем сөю хисе,
Тик ул синең өчен кабынмаган.

Адаштырма мине, саташтырма мине,
Болай да бит әрни бу күңел.
Сыннарың да синең — аның рәвешләре,
Тик ул түгел шул син, ул түгел.

Урлама ул хисне, син нәкъ аның төсле
Тоелганга кайчак күңелемә.
Әрнүләрдән арган, сагынудан талган
Хисләр әзер ташып түгелергә.

Адаштырма мине, саташтырма мине,
Болай да бит әрни бу күңел.
Сыннарың да синең, аның рәвешләре,
Тик ул түгел шул син, ул түгел.

Адаштырма мине, саташтырма мине,
Сакла мине ялгыш адымнардан.
Кояш кебек кайнар минем сөю хисе,
Тик ул синең өчен кабынмаган.

Адаштырма мине, саташтырма мине,
Болай да бит әрни бу күңел.
Сыннарың да синең, аның рәвешләре,
Тик ул түгел шул син, ул түгел.
Сыннарың да синең, аның рәвешләре
Тик ул түгел шул син, ул түгел…
Тик ул түгел шул син, ул түгел…
```
