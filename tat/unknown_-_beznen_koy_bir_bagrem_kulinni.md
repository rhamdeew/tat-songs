# Оригинал

### Шәмсия Җиһангирова / Илдар Мәгъдәнов - Безнең көй (Бир, бәгърем, кулыңны)

```
Үләннәргә чыклар төшеп,
Юа былбыл эзләрен.
Һушларымны ала язды
«Сөям» дигән сүзләрең.

Урман эчләрендә чишмә, —
Былбыл кунган ташына.
Сөюләрең чыннан булса,
Мин ризамын барсына.

Кара урман эчләренә
Кердем урау юллардан.
Ни күрсәк тә аерылмасын
Кулларыбыз куллардан.

Юл буйлары кара шомырт, —
Җимешләре җирләрдә.
Бәгърем, бергә булсак иде
Без алдагы көннәрдә.

Шомырты кара булса да,
Ак була чәчәкләре.
Ак шомырт чәчәкләредәй
Булсын киләчәкләре.
```
