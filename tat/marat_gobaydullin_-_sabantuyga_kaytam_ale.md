# Оригинал

### Марат Гобәйдуллин - Сабантуйга кайтам әле

```
Сабантуйга кайтам әле
Җәйнең аяз таңында.
Дус-ишләрне күрәсем бар
Газиз туган авылымда.

Сабантуй, Сабантуй —
Изге бәйрәм, изге туй.
Һәр кешенең күңелендә
Якты теләк, якты уй.

Сабантуйның күрке бит ул
Чыршыбый болыннары.
Томырылып атлар чаба
Ияртеп колыннарын.

Сабантуй, Сабантуй —
Изге бәйрәм, изге туй.
Һәр кешенең күңелендә
Якты теләк, якты уй.

Батырлар бил алышалар
Хәтфә келәм өстендә.
Сокланмый һич мөмкин түгел
Егетләрнең көченә.

Сабантуй, Сабантуй —
Изге бәйрәм, изге туй.
Һәр кешенең күңелендә
Якты теләк, якты уй.

Бүген бәйрәм һәрбер йортта,
Җыр-бию һәр тарафта.
Шатлыклы бәйрәм авазы
Өйдән-өйгә тарала.

Сабантуй, Сабантуй —
Изге бәйрәм, изге туй.
Һәр кешенең күңелендә
Якты теләк, якты уй.
```
