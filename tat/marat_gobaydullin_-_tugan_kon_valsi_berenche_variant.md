# Оригинал

### Марат Гобәйдуллин - Туган көн вальсы (беренче вариант)

```
Салмак кына чайкалабыз
Гомерләр диңгезендә.
Куаныч-шатлык китерсен
Һәрбер туар көн безгә.

Чәчкә-гөлләргә күмелсен
Безнең йөргән юлыбыз.
Йөрәкләр һич картаймасын,
Сүрелмәсен җырыбыз.

Туган көн — изге бәйрәм ул
Һәрберебез өчен дә.
Дус-ишләрнең җылы сүзе
Яшәр өчен көч бирә.

Чәчкә-гөлләргә күмелсен
Безнең йөргән юлыбыз.
Йөрәкләр һич картаймасын,
Сүрелмәсен җырыбыз.

Яратабыз туган көнне
Җыр-биюләре өчен.
Һич сүнмәсен яшьлек дәрте,
Югалтмыйк яшәү көчен.

Чәчкә-гөлләргә күмелсен
Безнең йөргән юлыбыз.
Йөрәкләр һич картаймасын,
Сүрелмәсен җырыбыз.
```
