# Оригинал

### Фирая Зыятдинова / Әнвәр Бакиров - Яңа ел алдыннан

```
Нинди матур һава,
Тәңкә карлар ява,
Карлар ява зәңгәр күкләрдән.
Тияр-тимәс,
Тияр-тимәс кенә,
Кыяр-кыймас,
Кыяр-кыймас кына
Кар бөртеге үбә битләрдән.

Әй ашкына күңел —
Бәйрәм алды бүген,
Бөтен дөнья актан киенгән.
Күзләр нинди,
Күзләр нинди нурлы,
Йөздә шатлык,
Йөздә шатлык уйный,
Барысы да шундый сөенгән.

Нинди зәңгәр һава,
Тәңкә карлар ява,
Ул карларда пакьлек-сафлык бар.
Юлларым да,
Юлларым да якты,
Ул юлларда,
Ул юлларда мине
Көтә сыман бары шатлыклар.
```
