# Оригинал

### Галия Сафиуллина - Исән чакта белик кадерләрен

```
Исән чакта кадерләрен белик,
Газиз әнкәйләрне хөрмәтлик.
Мәрхәмәтле, изге йөрәкләрен
Сөю назы белән бүләклик.

Газиз әнкәйләрнең күңелендә
Чишмә булып ага изгелек.
Моңлы бәхет ни дип сорасалар —
"Балам" диеп әйтер иң элек.

Исән чакта кайтыйк яннарына,
Шатландырып әнкәй күңелен.
Сагыш уты көйдермәсен иде
Газиз әнкәйләрнең бәгырен.

Газиз әнкәйләрнең күңелендә
Чишмә булып ага изгелек.
Моңлы бәхет ни дип сорасалар —
"Балам" диеп әйтер иң элек.

Кулларының тоеп җылылыгын,
Күзләренә карап туйганчы,
Исән чакта кадерләрен белик,
Әнкәйләрнең күң(е)ле булганчы.

Газиз әнкәйләрнең күңелендә
Чишмә булып ага изгелек.
Моңлы бәхет ни дип сорасалар —
"Балам" диеп әйтер иң элек.
```
