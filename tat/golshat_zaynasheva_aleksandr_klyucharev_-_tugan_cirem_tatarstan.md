# Оригинал

### Гөлшат Зәйнәшева / Александр Ключарев - Туган җирем — Татарстан

```
Идел ярларына нурлар сибеп
Матур булып ата бездә таң.
Таң шикелле якты Туган илем,
Бәхет биргән җирем — Татарстан

Кая гына китеп,
Кайларга бармадым,
Сагынып кайттым
Иделем таңнарын.

Биш диңгезгә карап елмайгандай,
Балкый безнең Казан ерактан.
Коры җирне шаулы диңгез итә
Хезмәт сөйгән халкың, Татарстан.

Кая гына китеп,
Кайларга бармадым,
Сагынып кайттым
Иделем таңнарын.

Күпме җырлар җырлый халкым бүген,
Туган җирем, синең турында.
Мин бәхетле сине сөюемне
Әйтә алсам шушы җырымда.

Кая гына китеп,
Кайларга бармадым,
Сагынып кайттым
Иделем таңнарын.
```
