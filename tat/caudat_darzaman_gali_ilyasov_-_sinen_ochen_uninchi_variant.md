# Оригинал

### Җәүдәт Дәрзаман / Гали Ильясов - Синең өчен (унынчы вариант)

```
Синең өчен ал гөлләрем
Чәчәк ата,
Сандугачлар сайрап туймый
Синең хакта.
Исемең яңгырый бер моң булып
Тирә-якта —
Мин бәхетле бу дөньяда
Син бар чакта.

Елга, тугайлар — синең өчен,
Кырлар, тургайлар — синең өчен.
Җир һәм йолдызлар — синең өчен,
Сөюең калсын минем өчен.

Синең өчен һәрчак аяз,
Зәңгәр һава,
Синең өчен сәйлән сыман
Кар ява.
Карлар ява хәятне
Бизи акка —
Табигатьне шатлык күмә
Синең хакка.

Таң кояшы нурлар сибеп
Көлгән чакта,
Күңелемдә җырлар туа
Синең хакта.
Җырлар илтсен сиңа минем
Назларымны,
Илтсен сиңа назларымны,
Язларымны.
```
