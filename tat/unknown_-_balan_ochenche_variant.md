# Оригинал

### Оксана Ильюп - Балан (өченче вариант)

```
Балачакта өй артында
Үсәдер иде балан.
Көзләр җиткән саен шушы
Баланны искә алам.

Бакчаларга йөг(е)реп чыгам,
Әнкәй җыядыр балан.
— Әче! — дия-дия, — әнкәм, —
Кулыннан балан кабам.

Көзләр килгәч тәлгәш-тәлгәш
Кызарып пешкән балан.
Хәтирәләр булып балан
Балачак ярында калган.

Бакчаларга йөг(е)реп чыгам,
Әнкәй җыядыр балан.
— Әче! — дия-дия, — әнкәм, —
Кулыннан балан кабам.

Ничә еллар узган инде
Исемдә тәме һаман.
Иң татлысы булган икән
Әнкәм кулыннан балан.

Бакчаларга йөг(е)реп чыгам,
Әнкәй җыядыр балан.
— Әче! — дия-дия, — әнкәм, —
Кулыннан балан кабам.
```
