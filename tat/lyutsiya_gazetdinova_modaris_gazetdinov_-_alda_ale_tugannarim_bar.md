# Оригинал

### Люция Газетдинова / Мөдәрис Газетдинов - Әлдә әле туганнарым бар

```
Тормыш сукмагыннан атлаганда
Зур таяныч бит ул туганнар.
Туган диеп өзелеп торган өчен
Ерак аралар да якыннар.

Язмыш үзе бүләк итә бит ул,
Туганнарны сайлап алмыйлар.
Горурланып яшим җир йөзендә,
Әлдә әле туганнарым бар.

Үзе бәхет якыннарың белән
Кайгы-шатлыкларны бүлешү.
Яшәргә көч өсти һәм дәрт бирә
Алар белән кабат күрешү.

Язмыш үзе бүләк итә бит ул,
Туганнарны сайлап алмыйлар.
Горурланып яшим җир йөзендә,
Әлдә әле туганнарым бар.

Терәк булып, кирәк булып кына
Яшик янып бер-беребез өчен,
Бердәмлектә, татулыкта гына,
Туганлыкның тоеп чын көчен.

Язмыш үзе бүләк итә бит ул,
Туганнарны сайлап алмыйлар.
Горурланып яшим җир йөзендә,
Әлдә әле туганнарым бар.
Горурланып яшим җир йөзендә,
Әлдә әле туганнарым бар…
Әлдә әле туганнарым бар…
```
