# Оригинал

### Мостафа Ногман / Фасил Әхмәтов - Ишкәк ишкәндә

```
Сибелә, сибелә алма чәчәкләре
Җилләр искәндә.
Дулкынлана көмеш су өсләре
Ишкәк ишкәндә.

Әкрен генә чайкалдырып,
Йөзә көймәбез.
Ник ачмыйбыз йөрәкләрне.
Нигә, нигә без?..

Назлы кулың белән сулар алып
Чәчрәтмә биткә;
Анын белән генә януларым
Басылмас һич тә.

Толымнарың, иркәләнеп,
Җилгә тарала,
Зинһар, димен, серле итеп
Миңа карама.
```
