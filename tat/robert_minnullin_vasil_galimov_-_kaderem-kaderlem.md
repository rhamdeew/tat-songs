# Оригинал

### Роберт Миңнуллин / Вәсил Галимов - Кадерем-кадерлем

```
Авылыма кайтмый торсам,
Өзгәләнә бәгырем.
Өзгәләмә, телгәләмә
Бәгыремне, Кадерем.

И авылым, Кадерем!
Югалтмыйк без туган-үскән
Авылларның кадерен.

Чит якларда табалмабыз
Бәхетләрнең әзерен.
Бәхетем дә, хәсрәтем дә
Тик синдәдер, Кадерем.

И авылым, Кадерем!
Югалтмыйк без туган-үскән
Авылларның кадерен.

Тик син генә мәхәббәтем,
Тик син генә кадерлем!
Мин үзем дә синдә генә,
Кадерлемен, Кадерем.

И авылым, Кадерем!
Югалтмыйк без туган-үскән
Авылларның кадерен.
```
