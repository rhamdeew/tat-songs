# Оригинал

### Рафаэль Сафин / Абрар Габдрахманов - Яфрак җиле

```
Яфрак җиле исә каенлыкта,
яфрак яра инде каеннар.
Ниләр булды быел күңелемә,
Яфрак җиле искән чагында.

Яфрак җиле исә җилфер-җилфер,
сөйләгәндәй нидер каеннар.
Әллә ниләр сөйләр булам сиңа,
очрашчак бер яфрак аенда.

Яфрак җиле исә каенлыкта.
Исәр дә ул тыныр бер мәле.
Тынмас инде, тынмас күңелемдә
син калдырган сагыш җилләре.
```
