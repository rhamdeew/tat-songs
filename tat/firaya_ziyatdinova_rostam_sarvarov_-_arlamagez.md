# Оригинал

### Фирая Зыятдинова / Рөстәм Сәрвәров - Әрләмәгез!

```
Орышмагыз, әрләмәгез,
Булмый инде, туганнар.
Оялчанлык дигән нәрсә
Җанымда бар, канда бар.

Пешмәгән, дип, әрләмәгез,
Яши белми, димәгез.
Туры гына барыйм әле, —
Намусыма тимәгез.

Үзем өчен бернәрсә дә
Сорый алмыйм кешедән.
Әрсез була алу-алмау
Ул бит намус эше лә.

Үзем дә белеп бетермим
Күңелдә ниләр барын.
Беләмен тик: тугры юлдаш —
Саф намусым, вөҗданым.
```
