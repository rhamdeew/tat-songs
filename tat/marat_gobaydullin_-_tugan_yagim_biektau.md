# Оригинал

### Марат Гобәйдуллин - Туган ягым Биектау

```
Ераклардан балкып яна
Биектауның утлары.
Сөйкемле, сылу кызлары,
Эшкә уңган уллары.

Кайларга алып барса да
Юлларым урау-урау.
Һәрчак сине сагынып кайтам
Туган ягым Биектау.

Бер җир дә тиңләшә алмый
Туып-үскән төбәккә.
Челтерәп аккан чишмәләре
Шифа була йөрәккә.

Кайларга алып барса да
Юлларым урау-урау.
Һәрчак сине сагынып кайтам
Туган ягым Биектау.

Яшел хәтфә болыннарың
Рәхәтлек бирә җанга.
Иксез-чиксез урманнарың
Сузылган офыкларга.

Кайларга алып барса да
Юлларым урау-урау.
Һәрчак сине сагынып кайтам
Туган ягым Биектау.
```
