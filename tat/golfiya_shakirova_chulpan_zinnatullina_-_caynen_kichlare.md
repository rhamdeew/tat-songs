# Оригинал

### Гөлфия Шакирова / Чулпан Зиннәтуллина - Җәйнең кичләре

```
Әйдә, иркәм, болыннарга,
Җир җиләге өлгергән.
Сыйлыйм әле җиләк белән,
Эх, тәмнәре бер дигән.

Эх, җәйнең кичләре,
Пешкән җиләк исләре.
Син булмагач яннарымда,
Җаным әллә нишләде.

Бүләк итәрмен мин сиңа
Кочак-кочак гөл чәчәк.
Юрыйм иркәм икебезгә
Бары матур киләчәк.

Матурларның да матуры,
Син, гөлкәем, бер генәм.
Сайрар кошым, былбылкаем,
Җир җиләгем син генә.

Җир җиләкләре пешкәнме,
Өз(е)леп җиргә төшкәнме?
Җиләкләрнең алсулыгы
Йөзләреңә күчкәнме?

Эх, җәйнең кичләре,
Пешкән җиләк исләре.
Син булмагач яннарымда,
Җаным әллә нишләде.
Матурларның да матуры,
Син, гөлкәем, бер генәм.
Сайрар кошым, былбылкаем,
Җир җиләгем син генә.
```
