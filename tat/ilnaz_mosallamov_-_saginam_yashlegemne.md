# Оригинал

### Илназ Мөсәлләмов - Сагынам яшьлегемне

```
Сандугачны күрдем алсу таңда,
Талдан талга кунып сайравын.
Шул чак йөрәгемне сагыш басты,
Аңлап гомерләрнең узганын.

Һәрчак сагынам мин яшьлегемне,
Эх, бер көнгә шунда кайтасы.
Мәшәкатьсез балачакта йөреп,
Шул елларда мәңге каласы.

Бик нык сагынсам да яшьлегемне,
Белеп торам аның кайтмавын.
Гомер бер генә бирелгәнче бит,
Беләм сулар кире акмавын.

Һәрчак сагынам мин яшьлегемне,
Эх, бер көнгә шунда кайтасы.
Мәшәкатьсез балачакта йөреп,
Шул елларда мәңге каласы.

Бүген тормыш юлын атлаганда
Һәр мизгелем миңа кадерле.
Ходай биргән һәр көнгә сөенеп,
Яшик, дуслар, белеп кадерне.

Һәрчак сагынам мин яшьлегемне,
Эх, бер көнгә шунда кайтасы.
Мәшәкатьсез балачакта йөреп,
Шул елларда мәңге каласы.
Мәшәкатьсез балачакта йөреп,
Шул елларда мәңге каласы…
Шул елларда мәңге каласы…
```
