# Оригинал

### Гөлфия Шакирова / Айнур BoooRe Шарапов - Елмай, җаным

```
Әйтеләсе синең сүзләрне
Алмаштыра серле елмаю.
Йөрәкләрдә сөю булганда
Нигә кирәк безгә моңаю.
Бары җиһанны, җирне, күкләрне
Матур итеп килә күрәсе.
Без үтәсе тормыш юлларын
Бәхет нурында килә күрәсе.

Елмай, җаным, — сиңа килешә,
Елмаюың шатлык өләшә.
Күрәсеңме, синең күзләреңнән
Чәчәкләр дә көнләшә.

Ике арада булган сөюдән
Балкысын да синең йөзләрең.
Чын күңелдән килгән елмаюны
Күреп торсын минем күзләрем.
Карашлардан аңлап серләрне,
Ярты сүздән — әйтер уеңны.
Йөрәк тулы сөю-наз белән
Сиңа тиңлим шушы җырымны.

Елмай, җаным, — сиңа килешә,
Елмаюың шатлык өләшә.
Күрәсеңме, синең күзләреңнән
Чәчәкләр дә көнләшә.
Елмай, җаным, — сиңа килешә,
Елмаюың шатлык өләшә.
Әйтерсең лә шушы мизгелләрдә
Йөрәк белән йөрәк серләшә.
Елмай, җаным, — сиңа килешә…
Елмай, җаным, — сиңа килешә…
```
