# Оригинал

### Нәфисә Сабирҗанова / Эльмира Шәймәрданова-Гыйльфанова - Ветераннар (өченче вариант)

```
Газиз ветераннар, сезнең тагын
Сирәгәйгән сафлар быел да…
Мәрхәмәтсез Вакыт эшен эшли,
Туктап тору юк шул уенда.

Сез булганга безнең тормыш ямьле,
Без бәхетле, горур, иректә!
Ветераннар, сезгә дан һәм хөрмәт,
Сез мәңгегә безнең йөрәктә!

Тынычлыкны яклап көрәштегез,
"Ватан!" — диеп, җаннар киселде.
Килер буын мәңге истә тотар,
Данлап яшәр сезнең исемне!

Сез булганга безнең тормыш ямьле,
Без бәхетле, горур, иректә!
Ветераннар, сезгә дан һәм хөрмәт,
Сез мәңгегә безнең йөрәктә!

Ансат кына килмәгән бу Җиңү,
Җиңел бирелмәгән бу рәхәт.
Безгә матур тормыш бүләк иткән
Ветераннар! Сезгә мең рәхмәт!

Сез булганга безнең тормыш ямьле,
Без бәхетле, горур, иректә!
Ветераннар, сезгә дан һәм хөрмәт,
Сез мәңгегә безнең йөрәктә!
```
