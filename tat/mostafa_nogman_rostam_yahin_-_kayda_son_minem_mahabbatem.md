# Оригинал

### Мостафа Ногман / Рөстәм Яхин - Кайда соң минем мәхаббәтем?

```
Кем икән ул ап-ак күлмәк киеп,
Ак бөркәнчек белән уралган,
Патша кызы кебек горурланып,
Ег(е)те белән килә урамнан?

Дус кызлары озатып килә аны,
Кулларына алып гөлбәйләмю
Кыз елмая, аның гомерендә
Иң бәхетле бүген бер бәйрәм.

Бөтен дөнья хәзер бу гүзәлгә
Аллы-гөлле булып күренә…
Тик мин генә ялгыз кош кебек
Тиң табалмый йөрим күңелемә.

Хыялымда матур язлар килеп,
Кошлар сайрый кебек тирәктә.
Ләкин һаман көе табылмаган
Җыр яңгырый минем йөрәктә.
```
