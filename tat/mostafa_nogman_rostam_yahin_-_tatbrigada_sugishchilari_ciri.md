# Оригинал

### Мостафа Ногман / Рөстәм Яхин - Татбригада сугышчылары җыры

```
Дошманга каршы сугышка
Ленин чакыргач безне,
Татбригада атка менде
Сакларга илебезне.

Фирганә — Бохара,
Без үткән ара…
Фрунзе — безнең командарм,
Дошманнарның җиңдек барын
Данлы елларда.

Саубуллашып Казан белән
Без киттек еракларга,
Без киттек үзбәк дусларның
Азатлыгын якларга.

Фирганә — Бохара,
Без үткән ара…
Фрунзе — безнең командарм,
Дошманнарның җиңдек барын
Данлы елларда.

Таулар үттек, чүлләр кичтек,
Булмадык кайда гына…
Тап төшермәдек беркайчан
Бригада байрагына.

Фирганә — Бохара,
Без үткән ара…
Фрунзе — безнең командарм,
Дошманнарның җиңдек барын
Данлы елларда.

Еллар үтеп, көмеш төсе
Керсә дә чәчебезгә,
Ялкынлы көрәш юлының,
Дәртләре яши бездә.

Фирганә — Бохара,
Без үткән ара…
Фрунзе — безнең командарм,
Дошманнарның җиңдек барын
Данлы елларда.
```
