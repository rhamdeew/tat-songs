# Оригинал

### Рәшит Әхмәтҗанов / Ганс Сәйфуллин - Син илдә бер генә

```
Әллә ни әйтсеннәр,
Яратам мин сине;
Ут булып үземә
Каратам мин сине.

Син илдә бер генә,
Син җирдә бер генә, —
Син шуны белмисең
Үзең дә әлегә.

Ирек бир йөрәккә,
Дуласын — тынмасын.
Җавап бир, йөрәккә —
Җырласын, еласын.

Син илдә бер генә,
Син җирдә бер генә, —
Син шуны белмисең
Үзең дә әлегә.

Таш юлдан, боз юлдан
Барырмын, барырмын.
Бердәнбер юлдашың
Булып мин калырмын.

Син илдә бер генә,
Син җирдә бер генә, —
Син шуны белмисең
Үзең дә әлегә.

Җавап бир син миңа,
Ирек бир йөрәккә.
Сөюнең юлларын
Урама киләпкә.

Син илдә бер генә,
Син җирдә бер генә, —
Син шуны белмисең
Үзең дә әлегә.
```
