# Оригинал

### Әхмәт Исхак / Мансур Мозаффаров - Идел турында җыр

```
Акчарлаклар оча шаулашып,
Канатларын кагып суларга.
Тын Иделнең өстен яңратып
Җырлыйк, дуслар, кушылып шуларга. Эх!

Идел суы — туган су,
Ярларына тулган су.
Рәхәт биреп йөрәкләргә,
Җәелеп ага торган су.

Җилкәннәрен җәеп нурларда,
Аккош кебек йөзә көймәләр.
Егетләр һәм кызлар шуларда
Шат җырларын җырлап киләләр. Эх!

Идел суы — туган су,
Ярларына тулган су.
Рәхәт биреп йөрәкләргә,
Җәелеп ага торган су.

Идел буйларында тирән яр,
Яр өстендә кырлар, урманнар.
Шунда безнең данлы колхозлар —
Җырлап эшли дуслар, туганнар. Эх!

Идел суы — туган су,
Ярларына тулган су.
Рәхәт биреп йөрәкләргә,
Җәелеп ага торган су!
```
