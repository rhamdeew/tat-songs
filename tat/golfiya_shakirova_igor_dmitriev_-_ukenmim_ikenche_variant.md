# Оригинал

### Гөлфия Шакирова / Игорь Дмитриев - Үкенмим (икенче вариант)

```
Үкенмә дә, үтенмә дә,
Буласы булган инде.
Үткәннәрне калын итеп
Күңелдән сызган инде.
Кем гаепле? Беркем түгел —
Шулай дисәң, яхшырак.
Алга дәшкән киләчәкнең
Утлары да яктырак.

Үкенмим шул, үкенмим,
Ник кайгырып торыйм, дим,
Сагышланып утырырга,
Юләр түгел инде мин.

Хәерлегә булсын, диеп,
Кабатларга яратам.
Мин күрәсен башка күрми,
Дип, киткәнне озатам.
Миңа дигән миңа булыр,
Өмет бербөтен әле.
Яшим, сулыйм, алга атлыйм,
Күңелнең шундый мәле.

Үкенмим шул, үкенмим,
Ник кайгырып торыйм, дим,
Сагышланып утырырга
Юләр түгел инде мин.
Үкенмим шул, үкенмим,
Ник кайгырып торыйм, дим,
Сагышланып утырырга
Юләр түгел инде мин.
Үкенмим шул, үкенмим,
Ник кайгырып торыйм, дим,
Сагышланып утырырга
Юләр түгел инде мин…
```
