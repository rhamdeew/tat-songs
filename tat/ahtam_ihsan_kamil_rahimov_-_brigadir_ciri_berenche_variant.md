# Оригинал

### Әхтәм Ихсан / Камил Рәхимов - Бригадир җыры (беренче вариант)

```
Мин колхозның бригадиры,
Һәм алдынгы ярышта.
Үстерәм мин киң кырларда
Бодайлар һәм арышлар.

Ай (һай), колхоз бакчасында
Пешә җиләк бөрлегән.
Шунда үскән, буйга җиткән,
Кызлары да бер дигән!

Кышын — бригадир мин үзем,
Яз җиткәчтен — тракторист.
Комбаенда булам көзен,
Ял иткәндә — гармонист.

Ай (һай), бригадир мин үзем,
Комбайнер һәм тракторист.
Кирәк икән — булам танкист,
Ял иткәндә — гармонист.

Егет кешенең һөнәре
Җитмеш җидегә тулсын.
Туган иле ни кушса да
Аны үтәрлек булсын.

Ай, бригадир мин үзем,
Комбайнер һәм тракторист.
Кирәк икән — булам танкист,
Ял иткәндә — гармонист.
```
