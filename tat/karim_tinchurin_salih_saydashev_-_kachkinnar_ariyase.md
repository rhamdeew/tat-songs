# Оригинал

### Кәрим Тинчурин / Салих Сәйдәшев - Качкыннар ариясе

```
Б у л а т
Туган илләреннән аерылып,
Киек-җәнлек сыман боегып,
Гомерләре сүнә качкыннарның
Кара урманнарга сыенып.

Х о р
Без качкыннар, киек-арысланнар,
Урман безнең ватаныбыз, илебез.

Б у л а т
Зур калалар безгә

Х о р
Карурман.

Б у л а т
Таш пулатлар безгә

Х о р
Киң ялан.
Аргамаклар, йон түшәкләр,
Кама бүрек, постау камзул кирәкми.
Падишаның сенаторы, үрәтниге,
Прокуроры кирәкми.
Чум, чум, чум, чум — закон безгә нипочем.

Б у л а т
Биек тә биек тау менеп,
Лачын төсле үткен күз сирпеп,
Күзләсә дә туган илкәйләрен,
Күрә алмый качкын, зар егет.

Х о р
Без качкыннар, киек-арысланнар,
Урман безнең ватаныбыз, илебез.

Б у л а т
Зур калалар безгә

Х о р
Карурман.

Б у л а т
Таш пулатлар безгә

Х о р
Киң ялан.
Аргамаклар, йон түшәкләр,
Кама бүрек, постау камзул кирәкми.
Падишаның сенаторы, үрәтниге,
Прокуроры кирәкми.
Чум, чум, чум, чум — закон безгә нипочем.
```
