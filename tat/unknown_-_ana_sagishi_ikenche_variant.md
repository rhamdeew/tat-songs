# Оригинал

### Марат Гобәйдуллин / Илгиз Субаев - Ана сагышы (икенче вариант)

```
Туган илнең сугыш кырларында
Башын салды күпме солдатлар.
Шул рәхимсез яулар ачысында
Балаларын җуйды аналар.

Әнкәйләрнең моңсу күзләреннән
Мөлдерәп ага кайнар яшьләре.
Сагышлардан сулган йөзләре дә,
Чаларганнар чигә чәчләре.

Әфганстан, Чечен җирләрендә
Күпме бала каны коелды.
Аналарның назлы йөрәгендә
Ачы хәсрәт, сагыш җыелды.

Әнкәйләрнең моңсу күзләреннән
Мөлдерәп ага кайнар яшьләре.
Сагышлардан сулган йөзләре дә,
Чаларганнар чигә чәчләре.

Нигә кирәк мәгънәсез бу сугыш?
Телгәләнә ана күңеле.
Якты, матур булыр иде тормыш
Яшәсәк гөлләргә күмелеп.

Әнкәйләрнең моңсу күзләреннән
Мөлдерәп ага кайнар яшьләре.
Сагышлардан сулган йөзләре дә,
Чаларганнар чигә чәчләре.
```
