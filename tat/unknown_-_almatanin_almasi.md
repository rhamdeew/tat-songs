# Оригинал

### Татар халык җыры - Алматаның алмасы

```
Алматаның алмасы
Тәмле хуш исләр сибә.
Сине генә сөям, сине генә көтәм,
Сине генә күрәсем килә.

Алматаның кар суы
Биек таулардан килә.
Сине генә көтәм, сине генә сагынам,
Сине генә күрәсем килә.

Алматаның кар суы…
Минем йөрәк ярсуы.
Сине генә көтәм, сине генә сөям,
Сине генә килә күрәсем.

Алматаның таулары…
Өзеләдер каеш баулары.
Сине генә көтәм, сине генә сагынам,
Сине генә килә күрәсем.
```
