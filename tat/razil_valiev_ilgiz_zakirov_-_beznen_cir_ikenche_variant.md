# Оригинал

### Разил Вәлиев / Илгиз Закиров - Безнең җыр (икенче вариант)

```
Һавада каурый болытлар
Аккош каурые сыман.
Безнең җырга туган якның
Бар матурлыгы сыйган.

Язларны ләйсән китерә,
Ләйсән — кояшлы яңгыр.
Безнең җырлар күңелләргә
Ләйсән яңгырдай явар.

Елгада — шәһәр шәүләсе
Йөзә аккошлар сыман.
Безнең җырга туган якның
Бар сөенече сыйган.

Язларны ләйсән китерә,
Ләйсән — кояшлы яңгыр.
Безнең җырлар күңелләргә
Ләйсән яңгырдай явар.

Офыкта — шәһәр утлары,
Таң шуннан ата сыман.
Безнең җырга туган якның
Бар батырлыгы сыйган.

Язларны ләйсән китерә,
Ләйсән — кояшлы яңгыр.
Безнең җырлар күңелләргә
Ләйсән яңгырдай явар.
```
