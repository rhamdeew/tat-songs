# Оригинал

### Айдар Минһаҗев / Марат Гобәйдуллин - Сынама, язмыш

```
Йөзеп киләбез көймәдә
Гомер диңгезе буйлап.
Язмыш куя киртәләрен
Сынарга безне уйлап.

Сынама, язмыш, сынама,
Җилләр-давыллар ясап.
Бер ярдан икенче ярга
Сынама безне ташлап.

Сынасаң да, сыгылмабыз,
Безнең көймә нык әле.
Язмыш дулкыныннан куркып,
Ярга чыккан юк әле.

Сынама, язмыш, сынама,
Җилләр-давыллар ясап.
Бер ярдан икенче ярга
Сынама безне ташлап.

Без көймәдә ялгыз түгел,
Дус-туганнар булганда.
Иңне-иңгә куябыз без,
Таянабыз Ходайга.

Сынама, язмыш, сынама,
Җилләр-давыллар ясап.
Бер ярдан икенче ярга
Сынама безне ташлап.
```
