# Оригинал

### Гөлшат Зәйнәшева / Азат Хөсәенов - Туган телем — Тукай теле

```
Туган телем — Тукай теле,
Җырлы-моңлы шигъри тел.
Туган илне яраттырып
Яшәтүче сихри тел.

Кушымта:
Тукай җыры йөрәгемдә,
Шигырьләре күңелдә.
Тукай дигән йолдыз балкый,
Балачагым күгендә.

Рәсемнән елмая Тукай,
Һәр тарафка нур сибеп.
Илтә кебек туган җиргә,
Илгә лаек бул, диеп.

Кушымта.

Туган телем-Тукай теле,
Җырлы-моңлы шигъри тел.
Бишегемдә әткәм-әнкәм,
Бүләк иткән сихри тел.

Кушымта.
```
