# Оригинал

### Шәмсия Җиһангирова / Ганс Сәйфуллин - Күрәсем килгән иде (Сөясем килгән иде)

```
Минем сине, минем сине
Күрәсем килгән иде.
"Хәлең ничек, хәлең ничек?" —
Диясем килгән иде.

Күзләреңне, күзләреңне
Үбәсем килгән иде.
"Онытмадым, онытмадым", —
Диясем килгән иде.

Минем сине, минем сине
Күрәсем килгән иде.
Сөймәгәнеңне белсәм дә,
Сөясем килгән иде.

Күзләреңне, күзләреңне
Үбәсем килгән иде.
"Мин дә моңлы, син дә моңлы", —
Диясем килгән иде.

Минем сине, минем сине
Күрәсем килгән иде.
"Ярат мине, ярат мине", —
Диясем килгән иде.

Күзләреңне, күзләреңне
Үбәсем килгән иде.
"Миндә — син бар, синдә — мин бар", —
Диясем килгән иде.

Күзләреңне, күзләреңне
Үбәсем килгән иде.
"Онытмадым, онытмадым", —
Диясем килгән иде.
Күрәсем килгән иде…
```
