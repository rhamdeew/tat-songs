# Оригинал

### Шәмсия Җиһангирова / Луиза Батыр-Болгари - Ниләр җитмидер күңелгә

```
Ниләр җитмидер күңелгә —
Чишмә сулары микән?
Офыккача (офыкларга) сузылып киткән
Авыл юллары микән?

Ниләр җитмидер күңелгә —
Саба җилләре микән?
Синең күзләр иркәләгән
Болын гөлләре микән?

Ниләр җитмидер күңелгә —
Мәктәп (яшьлек) еллары микән?
Әнкәемнең бишек җыры,
Назлы куллары микән?

Ниләр җитмидер күңелгә?
```
