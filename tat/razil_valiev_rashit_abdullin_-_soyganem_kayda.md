# Оригинал

### Разил Вәлиев / Рәшит Абдуллин - Сөйгәнем кайда?

```
Мин сине эзләп күпме ил гиздем,
Сорадым Айдан: «Сөйгәнем кайда?»
Минем кайгыдан каралды төннәр,
Минем сагыштан саргайды Ай да.

Мин сине көтеп күпме яшь түктем,
Сине уйласам, күкләргә ашам.
«Сөйгәнем кайда? Юл күрсәт!» — диеп
Сорадым көн дә якты Кояштан.

Гашыйклар әллә кавыша микән
Ай белән Кояш кавышкан чакта?
Мәхәббәт сүзен кушып сөйлиләр
Күктә йолдызлар ул безнең хакта.
```
