# Оригинал

### Галиәхмәт Шаһи / Виталий Агапов - Сабан туе гүзәле

```
Бар кешенең күзе синдә,
Сабан туе гүзәле.
Бүген сине күзәтерләр,
Мең карашка түз әле.

Өйләнмәгән егетләрнең
Үзәкләрен өз әле,
Кырыктагы ирләрнең дә
Үзәкләрен өз әле.
Җитмештәге бабайларның
Үзәкләрен өз әле.
Минем генә үзәгемне,
Гүзәлкәем, өзмәле.

Яндыр әле йөрәкләрне,
Сабан туе гүзәле.
Бүген сине күзәтерләр,
Тимәс микән күзләре?

Өйләнмәгән егетләрнең
Үзәкләрен өз әле,
Кырыктагы ирләрнең дә
Үзәкләрен өз әле.
Җитмештәге бабайларның
Үзәкләрен өз әле.
Минем генә үзәгемне,
Гүзәлкәем, өзмәле.

Җилкет әле күңелләрне,
Сабан туе гүзәле.
Яшел чирәмнәргә басып,
Күзең сирпеп уз әле.

Өйләнмәгән егетләрнең
Үзәкләрен өз әле,
Кырыктагы ирләрнең дә
Үзәкләрен өз әле.
Җитмештәге бабайларның
Үзәкләрен өз әле.
Минем генә үзәгемне,
Гүзәлкәем, өзмәле.
```
