# Оригинал

### Резеда Вәлиева / Әхмәт Кәримов - Авылым таңнары (икенче вариант)

```
Кайтам туган якларыма
Җырчы кошлар кайтканда,
Кошлар моңына кушылып,
Таңнар сызылып атканда.

Әй, авылым таңнары ла,
Сызылып атулары.
Сандугачның чут-чут итеп,
Сайрап уятулары.

Әрәмәлек эчләреннән
Челтер чишмә үтәдер,
Челтер чишмә буйларында
Иркәм мине көтәдер.

Әй, авылым таңнары ла,
Сызылып атулары.
Сандугачның чут-чут итеп,
Сайрап уятулары.

Аны да кош тавышлары
Сайрап уятты микән?
Очар кошлардай талпынып
Каршыма килсәң иркәм.

Әй, авылым таңнары ла,
Сызылып атулары.
Сандугачның һәр таң иртән
Сайрап уятулары.
```
