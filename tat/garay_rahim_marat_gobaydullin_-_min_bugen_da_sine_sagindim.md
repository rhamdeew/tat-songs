# Оригинал

### Гәрәй Рәхим / Марат Гобәйдуллин - Мин бүген дә сине сагындым

```
Язның моңсулыгын сылтау итеп,
Мин бүген дә сине сагындым.
Җилләр булып исте хатирәләр —
Җилдә учак булып кабындым.

Ул көннәргә инде чыклар төшкән,
Чык астында яна чәчәкләр.
Бүген инде тәрәз каршысында
Шаулап үсә яңа чәчәкләр.

Язның моңсулыгы сылтау гына, —
Мин сагынам узган кышларны.
Узган җәйләр, көзләр сагындыра —
Сагынулар никтер ешлады.

Ул көннәргә инде чыклар төшкән,
Чык астында яна чәчәкләр.
Бүген инде тәрәз каршысында
Шаулап үсә яңа чәчәкләр.

Бу моңлану, бәлки, кыендыр да,
Тик теләгем минем саф, әйбәт —
Кешеләрдә булсын моңлану да,
Киләчәккә барсын мәхәббәт.

Ул көннәргә инде чыклар төшкән,
Чык астында яна чәчәкләр.
Бүген инде тәрәз каршысында
Шаулап үсә яңа чәчәкләр.
```
