# Оригинал

### Шамил Рәкыйпов / Рөстәм Яхин - Иң якын кешең

```
Энҗедәй карлар бөдрәләреңә,
керфекләреңә,
иреннәреңә
килеп кунганда,
Исеңә төшер, кайдадыр читтә,
шушы мизгелдә
сине сагына
иң якын кешең.

Көмеш тамчылар бөдрәләреңне,
керфекләреңне,
иреннәреңне
килеп үпкәндә,
исеңә төшер, кайдадыр читтә,
шушы мизгелдә
сине юксына
иң сабыр кешең.

Тылсымлы җилләр бөдрәләреңне,
керфекләреңне,
иреннәреңне
иркәләгәндә,
Исеңә төшер, кайдадыр читтә,
шушы мизгелдә
син дип тилмерә
иң тугры кешең …
```
