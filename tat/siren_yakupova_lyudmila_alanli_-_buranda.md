# Оригинал

### Сирень Якупова / Людмила Аланлы - Буранда

```
Ак кышларның гүя аккошлары —
Ак каеннар йөзә урамда.
Чуклы-чуклы канат очларына
Кар мамыгы зырлап урала.

Әйлән-бәйлән уйный тартма-йортлар,
Уйларымның уртасына басып.
Тәрәзләрдә җемелдәшкән утлар
Бүген миңа йолдызлардай тансык.

Көртләр ярып барам синең арттан,
Эзләреңне күмә көнчел буран.
Ни була соң, борылып кулың бирсәң,
Адаштырмам диеп, адаштырмам…
```
