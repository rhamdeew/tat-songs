# Оригинал

### Татар халык җыры - Җизнәкәй

```
Кыз:
Тәрәзәдән нигә бактың, җизнәкәй?
Егет:
Яшь йөрәккә ут яктың, балдызым-ялгызым.

Кыз:
Бу бармагың ник кәкере, җизнәкәй?
Егет:
Алтын балдак кигәнгә, балдызым-ялгызым.

Кыз:
Бу йөзләрең ник саргайган, җизнәкәй?
Егет:
Сине өзелеп сөйгәнгә, балдызым-ялгызым.

Кыз:
Мич башына ник мендең җизнәкәй?
Егет:
Караватың дип белдем, балдызым-ялгызым.

Кыз:
Балдызыңны нигә үптең, җизнәкәй?
Егет:
Җәмәгатем дип белдем, балдызым-ялгызым,

Кыз:
Балдыз сөю язык, диләр, җизнәкәй,
Егет:
Язык казык башында, балдызым-ялгызым.
```
