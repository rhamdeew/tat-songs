# Оригинал

### Зөлфия Минһаҗева / Мөхтәр Минһаҗев - Мәктәп еллары (беренче вариант)

```
Сагынып искә аласымны беләм
Кыңгыраулы мәктәп елларын.
Алда нинди язмыш көтсә дә мин,
Шул елларны, ахры, уйлармын.

Кая илтер, кая алып барыр
Бу катлаулы тормыш юллары?
Матур бер җыр булып калсын иде
Күңелләрдә мәктәп еллары.

Оясыннан китә кош баласы,
Канатлары ныгып, хәл кергәч,
Без дә шулай читкә таралырбыз
Мәктәп яше тулып өлгергәч.

Кая илтер, кая алып барыр
Бу катлаулы тормыш юллары?
Матур бер җыр булып калсын иде
Күңелләрдә мәктәп еллары.

Ул чакларның моңлы хатирәсе
Сагындырмый әле бүгенгә.
И, мәктәбем, гомер буе синең
Кыңгыравың чыңлар күңелдә.

Кая илтер, кая алып барыр
Бу катлаулы тормыш юллары?
Матур бер җыр булып калсын иде
Күңелләрдә мәктәп еллары.
```
