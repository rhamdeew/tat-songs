# Оригинал

### Җәүдәт Сөләйман / Мәсгудә Шәмсетдинова - Сәләт гимны

```
Тәңре, синнән үткен зиһен сорыйм,
Кояш, синнән — рухи чисталык,
“Сәләт” — дәүләт, Сәлкеш — яңа татар,
Аң-фәһемгә гашыйк бу халык.

Биек таулар, чиксез дәрьялардан
Талган чакта адәм баласы —
Көмеш сулы талгын чишмә булыр,
Җиләс алан булыр дәвасы.

Җир-йорт безгә очар канат бирде,
Кыйбла булды “Сәләт” аланы.
Җан җепләре бәйли сәлкешләрне
Якын итеп ерак араны.

Биек таулар, чиксез дәрьялардан
Талган чакта адәм баласы —
Көмеш сулы талгын чишмә булыр,
Җиләс алан булыр дәвасы.

Рәхмәт, Тәңрем, Татар теле өчен,
Татар теле — җиһан ачкычы.
Сакла, Тәңрем, сакла “Сәләт” илен,
Хакыйкатьнең тәүге баскычын.

Биек таулар, чиксез дәрьялардан
Талган чакта адәм баласы —
Көмеш сулы талгын чишмә булыр,
Җиләс алан булыр дәвасы.
```
