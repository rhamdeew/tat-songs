# Оригинал

### Марсель Гыймазетдинов / Роберт Нәбиуллин - Соңлаган язлардай

```
Соңлаган язлардай килдең дә,
Йөрәкне хисләргә чорнадың.
Унҗиде яшемә кайттым мин,
Эзләре калса да чорларның.

Соңлаган язлардай килдең дә,
Иркәләп, моңнарда назладың.
Тургайлы таңнары кайткандай,
Бергәләп уздырган язларның.

Соңлаган язлардай килдең дә,
Канатлар үстердең, мәхәббәт.
Үзгәрттең язмышны, үзгәрттең,
Мең рәхмәт, мәхәббәт, мең рәхмәт!
```
