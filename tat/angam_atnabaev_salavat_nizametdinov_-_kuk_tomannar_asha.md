# Оригинал

### Әнгәм Атнабаев / Салават Низаметдинов - Күк томаннар аша

```
Аның белән култыклашып уздың,
Син аныкы хәзер, аныкы…
Мин елганың хәзер бу ярында
Ә син хәзер теге ярныкы.

Тирәнлектәр һәм дулкыннар аша
Йөзеп чыгар идем — хакым юк,
Таң алдыннан күк томаннар аша
Сине кочыр идем — хакым юк.
Очраганда туктап сөйләшергә,
Танырга да хәтта хакым юк;
Араларда безнең бер кайчан да
Булмагандыр кебек якынлык.
Якынлык!

Араларда тирәнлекләр ята,
Һәм дулкыннар ята тау сымак,
Таң алдынан күк томаннар ята,
Күк томаннар ята ау сымак.

Тирәнлектәр һәм дулкыннар аша
Йөзеп чыгар идем — хакым юк,
Таң алдыннан күк томаннар аша
Сине кочыр идем — хакым юк.
Очраганда туктап сөйләшергә,
Танырга да хәтта хакым юк;
Араларда безнең бер кайчан да
Булмагандыр кебек якынлык.
Якынлык!

Мин елганың хәзер бу ярында,
Ә син аның теге ярында;
Ике яр бит тоташмаган кебек
Уртасында елга барында.

Тирәнлектәр һәм дулкыннар аша
Йөзеп чыгар идем — хакым юк,
Таң алдыннан күк томаннар аша
Сине кочыр идем — хакым юк.
Очраганда туктап сөйләшергә,
Танырга да хәтта хакым юк;
Араларда безнең бер кайчан да
Булмагандыр кебек якынлык.
Якынлык!
```
