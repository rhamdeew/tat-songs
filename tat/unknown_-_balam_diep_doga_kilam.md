# Оригинал

### Зифа Нагаева - Балам диеп дога кылам

```
Мәхәббәттә туган балам идең,
Сер сандыгым чәйләр эчкәндә.
Сине көтәм, сиңа охшаш кызлар
Тәрәз каршыбыздан үткәндә.

Балакаем, балакаемнан
Бер бөгеләм син дип, бер сынам,
Үскән чакларыңны юксынам.
Ачы язмышларга буйсынам да
Урыннарың булсын оҗмаһта дип
Исемеңә догалар кылам.

Сагынамын кереп кочагыма
Иркәләнеп назланганнарың.
Башларыма килгән хәсрәтләрдән,
Балакаем, саклый алмадым.

Балакаем, балакаемнан
Бер бөгеләм син дип, бер сынам,
Үскән чакларыңны юксынам.
Ачы язмышларга буйсынам да
Урыннарың булсын оҗмаһта дип
Исемеңә догалар кылам.

Күзләр төбәп, зәңгәр күккә карыйм,
Җиһаннардан карыйсың кебек.
Яшем түг(е)лә җаным өзелгәндә,
Ярамый дип, туктыймын түзеп.

Балакаем, балакаемнан
Бер бөгеләм син дип, бер сынам,
Үскән чакларыңны юксынам.
Ачы язмышларга буйсынам да
Урыннарың булсын оҗмаһта дип
Исемеңә догалар кылам.

Вакыт юк дип, эшебез күп дип,
Мәшәкатьләргә күмеләбез.
Аяз көнне яшен суккан кебек
Кайгысы килгәч үкенәбез.

Бала күң(е)ле үксез күңел түгел,
Бала хәлләренә керегез.
Вакыт табып күберәк аралашып,
Эч серләрен бергә бүлегез дә
Барлык җылыгызны жәлләмичә
Баларыгызга бирегез!
Барлык җылыгызны жәлләмичә
Баларыгызга бирегез!..
Үскән чакларыңны юксынам,
Ачы язмышларга буйсынам.
Урыннарың булсын оҗмаһта дип
Исемеңә догалар кылам.
Урыннарың булсын оҗмаһта дип
Исемеңә догалар кылам…
Балакаем, сине юксынам,
Исемеңә догалар кылам…
```
