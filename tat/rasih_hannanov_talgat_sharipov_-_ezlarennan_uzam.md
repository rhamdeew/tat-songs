# Оригинал

### Расих Ханнанов / Тәлгать Шәрипов - Эзләреңнән узам

```
Эзләреңә синең басып узам,
Нинди сукмаклардан үтсәм дә;
Битләремдә сулышыңны тоям
Йомшак кына җилләр искәндә.

Җылы хисләр өстәп торсаң гына
Сөю гөле шиңми йөрәктә.
Күңелем түтәлендә саф чәчәкләр
Үстердем мин сиңа бүләккә.

Эзләреңә синең басып узам,
Нинди сукмаклардан үтсәм дә;
Бар юаныч сагышларда икән
Ярың еракларга киткәндә.
Ярың еракларга киткәндә.
```
