# Оригинал

### Галиәхмәт Шаһи / Ринат Гобәйдуллин - Яныңа барам әле

```
Күңелемнең гөлләренә
Ләйсәннәр сипкән идең.
Кипкәнче килеп җитәрмен
Дип кенә киткән идең.

Өфе поездлары белән
Яныңа барам әле.
Минем йөрәктәге яра —
Ул синең яраң әле.

Күрешү насыйп булмады,
Өзелде безнең ара.
Яшәгән кебек тә түгел,
Гомерләр узып бара.

Өфе поездлары белән
Яныңа барам әле.
Минем йөрәктәге яра —
Ул синең яраң әле.

Яшьлегемнең сукмаклары
Калды сезнең якларда.
Пар канатларны югалттык
Бергә очар чакларда.

Өфе поездлары белән
Яныңа барам әле.
Минем йөрәктәге яра —
Ул синең яраң әле.
```
