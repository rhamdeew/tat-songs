# Оригинал

### Ильмира Гыймаева / Альфред Якшимбетов - Әйләнәбез гомер бакчасында

```
Җәй белән көз бакча түрләрендә
Саубуллашу вальсы әйләнә.
Тылсымына түзә алмый йөрәк,
Җир әйләнә, хисләр бәйләнә.

Син минеке, мин синеке,
Баш әйләнсә — әйдә, әйләнсен!
Җәйләр, көзләр бары саубуллаша,
Тик сөю бездән китмәсен.

Көз ялкыны кочкан якты төндә
Карашыңнан синең назланам.
Җәйләрендә янар чәчәгем син,
Алтын көздә татлы бал алмам.

Син минеке, мин синеке,
Баш әйләнсә — әйдә әйләнсен!
Җәйләр, көзләр бары саубуллаша,
Тик сөю бездән китмәсен.

Җәй белән көз бакча түрләрендә
Уздырамы алма туйларын.
Гомер бакчасында әйләнәбез,
Кулларыңда минем кулларым.

Син минеке, мин синеке,
Баш әйләнсә — әйдә әйләнсен!
Җәйләр, көзләр бары саубуллаша,
Тик сөю бездән китмәсен.
```
