# Оригинал

### Гөлшат Зәйнәшева / Фәрит Хатыйпов - Яшәрәсең, Казан, яңарасың

```
Борынгы булсаң да картаймыйсың,
Нинди көдрәтләрдән дәрт аласың?
Әллә чибәр кызларың яшәртә? —
Яшәрәсең, Казан, яңарасың.

Иман нуры иңде-айлы иттек
Изге Сөембикә манарасын,
Саклап борынгы гүзәллегеңне,
Яшәрәсең, Казан, яңарасың.

Мәңгелеккә булсын диеп салыйк
Кол-Шәриф мәчете нигез ташын.
Яңа-яңа мәчетләрең белән,
Яшәрәсең, Казан, яңарасың.

Асыл ир-егетләр акыл белән
Алып бара бүген заманасын,
Хезмәт сөйгән халкым көче белән
Яшәрәсең, Казан, яңарасың!..
```
