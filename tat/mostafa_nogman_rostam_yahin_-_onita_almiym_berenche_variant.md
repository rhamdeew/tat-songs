# Оригинал

### Мостафа Ногман / Рөстәм Яхин - Оныта алмыйм (беренче вариант)

```
Күзләремне тутырып карап калам,
Син ерактан үтеп киткәндә.
Оныта алмыйм, бәгырем, оныта алмыйм,
Күзем төшми синнән бүтәнгә.

Сезнең яктан искән җилләр белән
Килер сыман миңа бер хәбәр.
Бергә булган чакның минутларын
Ник сагынам икән бу кадәр?!

Таң алдыннан моңлы кошлар сайрый
Бакчадагы яшел тирәктә.
Син дә, минем сөйгән кошым булып,
Сакланырсың мәңге йөрәктә.
```
