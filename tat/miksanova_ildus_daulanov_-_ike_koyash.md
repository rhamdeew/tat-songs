# Оригинал

### М.Иксанова / Илдус Дәүләнов - Ике кояш

```
Күзләр төнге йолдыз кебек,
Синең күзләр кояштай.
Син булмасаң көн төн кебек,
Сине күрсәм — төн тышта.

Сине күрсәм — ике кояш
Балкый кебек күгемдә.
Ике кояш күктә түгел,
Балкый минем күңелдә.

Минем өчен янса синең
Ике кояш күзләрең.
Күзләреңне күрмиенчә
Ничек кенә түзәрмен.

Сине күрсәм — ике кояш
Балкый кебек күгемдә.
Ике кояш күктә түгел,
Балкый минем күңелдә.

Ике кояш күзләреңнең
Назы мине җылыта.
Яктылыкны, җылылыкны
Тоям синең караштан.

Сине күрсәм — ике кояш
Балкый кебек күгемдә.
Ике кояш күктә түгел,
Балкый минем күңелдә.
```
