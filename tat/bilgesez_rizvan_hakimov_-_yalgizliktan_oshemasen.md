# Оригинал

### Билгесез / Ризван Хәкимов - Ялгызлыктан өшемәсен

```
Кулларыңны бирче кулларыма,
Бергә үтик әле елларны.
Әрнү-сагышлардан саклыйк әле
Алтын кебек кенә елларны.

Әле безнең аллы-гөлле чаклар,
Чәчәк кенә кебек чагыбыз.
Ялгызлыктан өшемәсен әле,
Үксенмәсен әле җаныбыз.

Син ул — минем, минем теләгәнем,
Мин ул — синең, синең көткәнең.
Назлап искән җылы җилең итеп,
Дөньяларда мәңге йөрткәнең.

Әле безнең аллы-гөлле чаклар,
Чәчәк кенә кебек чагыбыз.
Ялгызлыктан өшемәсен әле,
Үксенмәсен әле җаныбыз.
```
