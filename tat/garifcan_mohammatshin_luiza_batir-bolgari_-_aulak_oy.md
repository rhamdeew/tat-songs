# Оригинал

### Гарифҗан Мөхәммәтшин / Луиза Батыр-Болгари - Аулак өй

```
Очраштыра, таныштыра,
Кавыштыра аулак өй.
Аулак өйдән китмәс егет
Үзенә яр сайламый.
Моңлы тальян гармуннарда
Кемнәр уйный аулак өй?
Гармун уйнамаган егет
Кызлар күңелен яуламый.

Аулак өй, аулак өй,
Әй, аулак өй, аулак өй —
Уйната да, җырлата да,
Биетә дә аулак өй.
Аулак өй, аулак өй,
Әй, аулак өй, аулак өй —
Аулак өйгә йөрмәгән кыз
Егет күңелен яуламый.

Тарала моңнар урамга —
Кайда бүген аулак өй?
Аулак өйдә туган сөю
Гомерлек ул, алдамый.
Сагынып сине искә ала
Әби-бабай, аулак өй —
Яшьлекнең иң гүзәл чагы
Булып истә калган өй.

Аулак өй, аулак өй,
Әй, аулак өй, аулак өй —
Уйната да, җырлата да,
Биетә дә аулак өй.
Аулак өй, аулак өй,
Әй, аулак өй, аулак өй —
Аулак өйгә йөрмәгән кыз
Егет күңелен яуламый.
```
