# Оригинал

### Хафиз Гарифуллин - Бары тик син уемда

```
Тормышыңда маяк булып,
Юл күрсәтеп барырмын.
Гомерлеккә сине сөеп,
Гел яныңда булырмын.

Чәчкә булып, үсәр идем
Синең йөргән юлыңда.
Өзеп алып сакларсыңмы,
Шиңдермичә кулыңда?

Җил-давыллардан саклармын,
Булырмын һәрчак терәк.
Син бит миңа сөйгән ярым,
Тормышымда гел кирәк.

Чәчкә булып, үсәр идем
Синең йөргән юлыңда.
Өзеп алып сакларсыңмы,
Шиңдермичә кулыңда?

Көнен-төнен сине уйлыйм,
Бары тик син уемда.
Гомерлек яр булсаң иде
Минем тормыш юлымда.

Чәчкә булып, үсәр идем
Синең йөргән юлыңда.
Өзеп алып сакларсыңмы,
Шиңдермичә кулыңда?
```
