# Оригинал

### Татар халык сүзләре / Татар халык көе - Сәхтиян читек

```
Сәхтиян читек, сауры башмак
Тау битендә йөреп туздырдым шул,
Тау битендә йөреп туздырдым;
Алтай җәйне, алтай кышны
Син җаныемны уйлап уздырдым.

Аягындагы читегең
Болгар икән олтаны шул,
Болгар икән олтаны.
Сине сөйми кемне сөйим:
Син бит җегетләр солтаны.

Сәхтиян читек зур булмас ла,
Кунычлары аның киң булмас шул,
Кунычлары аның киң булмас.
Күрешкәндә, бәгърем, бер сөйләшик,
Инде күрешү безгә тиз булмас.
```
