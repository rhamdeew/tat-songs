# Оригинал

### Миләүшә Әфләтунова / Илдус Дәүләнов - Гаиләмә

```
Мин бик тә бәхетле гаиләм булганга,
Кошлардай гөрләшеп гомерне узганда.
Талпынам, ашкынам, гаиләм янына,
Сагынып кайтамын чит якта булганда.

Алтыннан кыйбатлы тормышым,
Күзләр генә тимәсен.
Нигеземә берүк, берүк гаиләмә
Сагыш җилләре исмәсен.

Гаилә агачының чәчкәләре төрле:
Була янә аткан, була әле бөре.
Чәчкәләрнең исе тик күмсен күңелне,
Җимешләрен тату — бәхет шул тугелме.

Алтыннан кыйбатлы тормышым,
Күзләр генә тимәсен.
Нигеземә берүк, берүк гаиләмә
Сагыш җилләре исмәсен.

Балалар тавышы чыңласын өемдә,
Саф сөюнең хисе сулмасын күңелдә.
Салкын җил тидерми бәхеткә гомергә
Яшик мәхәббәттә мәңгегә без бергә.

Алтыннан кыйбатлы тормышым,
Күзләр генә тимәсен.
Нигеземә берүк, берүк гаиләмә
Сагыш җилләре исмәсен.
Нигеземә берүк, гаиләмә
Сагыш җилләре исмәсен…
```
