# Оригинал

### Нур Әхмәдиев / Сара Садыйкова - Азнакай — ак бишегем

```
Чатыр тауга менсәм, серләремне
Сөйләр идем ялгыз каенга.
Сөйгәнемнең туй күлмәге төсле
Ап-ак минем Азнакаем да.

Азнакаем — ак калам,
Җиреңнән алтын алам.
Мин бит синең гашыйк балаң,
Бәх(е)темне синдә табам.

Күзләреңнең якты утларыннан
Нуры арта тулган айның да.
Яшьлегебез, якты һәйкәл булып,
Җырга күчә Азнакаемда.

Азнакаем — ак бишек,
Бишегем, ак чатырым.
Әгәр килсәң Азнакайга,
Китәлмәссең, матурым.

Ятимләнеп калам, Азнакайдан
Азга гына киткән саен да.
Җаннарымның әллә бер яртысы
Кала микән Азнакаемда?

Азнакаем — ак калам,
Җиреңнән алтын алам.
Мин бит синең гашыйк балаң,
Бәх(е)темне синдә табам.
```
