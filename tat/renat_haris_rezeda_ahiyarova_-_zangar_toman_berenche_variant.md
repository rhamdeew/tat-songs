# Оригинал

### Ренат Харис / Резеда Ахиярова - Зәңгәр томан (беренче вариант)

```
Күзләремдә минем нурлар кими сыман,
Нурсыз кала кебек җырларымда сүзләр.
Әй сөеклем, синең хисең минем өчен
Әле һаман зәңгәр томан,
Синең хисең зәңгәр томан.
Синең хисең зәңгәр томан.
Зәңгәр томан, зәңгәр томан.

Әй өметле билгесезлек, тизрәк ачыл,
Тизрәк ачыл, тизрәк үзгәр.
Аяз көн бул тизрәк —
Яктырып китсен йөрәгемнең чоңгыллары,
Юкка китсен борчуларым.
Юкка китсен борчуларым,
Борчуларым, борчуларым.

Нурлар кайтсын тизрәк
Күзләремә минем, сүзләремә кайтсын,
Кайтсын нурлар тизрәк.
Синең өчен генә яшим, бары синең өчен,
Сөйгән ярым, сөйгән ярым,
Иркәм минем, яратканым.
Синең хисең әле һаман
Зәңгәр томан, зәңгәр томан.
Синең хисең зәңгәр томан.
Зәңгәр томан, зәңгәр томан.
```
