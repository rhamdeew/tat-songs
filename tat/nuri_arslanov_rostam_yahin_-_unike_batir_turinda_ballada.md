# Оригинал

### Нури Арсланов / Рөстәм Яхин - Унике батыр турында баллада

```
Таш утрау шикелле бу төрмә,
Таш койма әйләнә-тирәсе.
Белделәр бу ташлар мәйданга
Бүген дә корбаннар киләсен…
Дарларга унике батырның
Ашуын бу ташлар күрделәр,
Таң калып тетрәде диварлар;
Батырлар елмаеп үлделәр,
Татарлар елмаеп үлделәр…

Еракта, Идел-йорт җирендә
Унике батырның иле бар.
Кайтмаслар тик илгә егетләр:
Каршыда таш койма, шомлы дар.
Җәйге таң. Зәп-зәңгәр күк йөзе…
«Яшәргә иде!..» — ди күңелләр.
Тик шәфкать сорамый дошманнан,
Батырлар елмаеп үлделәр,
Татарлар елмаеп үлделәр.

Йодрыктай йөрәккә никадәр
Кайгылар, газаплар сыялар;
Сыймады батырлар йөрәге —
Чатнады таш пулат коймалар.
Хисләре, буйсынмый богауга,
Киң-иркен күкләргә менделәр
Һәм үлмәс җыр булып калдылар! —
Мусалар елмаеп үлделәр,—
Батырлар елмаеп үлделәр.
```
