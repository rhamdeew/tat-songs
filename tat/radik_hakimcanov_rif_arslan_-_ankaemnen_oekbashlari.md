# Оригинал

### Радик Хәкимҗанов / Риф Арслан - Әнкәемнең оекбашлары

```
Кышкы озын кичтә балаларың өчен
Бишек җырын әнкәй көйләгән,
Йөрәк утларына кул җылысын өстәп,
Ап-ак оекбашлар бәйләгән.

Әнкәемнең моңы, аның күңел нуры
Җипләренә әллә уралган?
Ак оекбаш кисәм, әнкәй искә төшә,
Гел яхшылык безгә юраган.

Әнкәемнең бүләкләре — ап-ак оекбашлар,
Аякларны кышын җылыткан.
Карлы бураннарда, зәһәр салкыннарда,
Тормышыма якты нур сипкән.

Әнкәемнең моңы, аның күңел нуры
Җипләренә әллә уралган?
Ак оекбаш кисәм, әнкәй искә төшә,
Гел яхшылык безгә юраган.

Олы рәхмәт, әнкәй, изгелеген өчен,
Тик кулларың тала күрмәсен,
Мәрхәмәтле булсын һәрчак сиңа язмыш,
Кайгы-хәсрәт һич тә белмә син!

Әнкәемнең моңы, аның күңел нуры
Җипләренә әллә уралган?
Ак оекбаш кисәм, әнкәй искә төшә,
Гел яхшылык безгә юраган.
```
