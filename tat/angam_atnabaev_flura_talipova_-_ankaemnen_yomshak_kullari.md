# Оригинал

### Әнгәм Атнабаев / Флүрә Талипова - Әнкәемнең йомшак куллары

```
Синең куллар, мине сөя-сөя,
Бишекләргә салган куллар ул.
Соңгы телемнәрен миңа биреп,
Үзе коры калган куллар ул.

Әнкәй, синең йомшак кулларың.
Әнкәй, синең йомшак кулларың.

Синең куллар, керләремне юып,
Тупасланып беткән куллар ул.
Утта пешеп, салкыннарда өшеп,
Сөялләнеп беткән куллар ул.

Әнкәй, синең йомшак кулларың.
Әнкәй, синең йомшак кулларың.

Унбиш яшьлек кызлар кулына да
Алыштырмам синең кулыңны.
Шул кулларың белән тагын бер кат
Иркәләче, әнкәй, улыңны (кызыңны).

Әнкәй, синең йомшак кулларың.
Әнкәй, синең йомшак кулларың.
```
