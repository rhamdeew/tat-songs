# Оригинал

### Марат Гобәйдуллин / Илгиз Субаев - Кабат килер язлар

```
Бергә булу насыйп булмагандыр, —
Арабызда дәрья сулары.
Һичбер нәрсә баса алмас кебек
Безнең йөрәкләрнең ярсуларын.

Кушымта:
Тормыш булгач, була төрле чагы:
Кайгы, шатлык һәрчак янәшә.
Яшьлек хисләреңне тапламыйча,
Гомерең буе, иркәм, син яшә.

Үткәннәрне сагынып әрнемәсен
Яралардан сызган йөрәгең.
Бәхет тулы матур тормыш кына
Сиңа булган барлык теләгем.

Кушымта:

Салкын кышлар үтәр, килер язлар,
Җылы яктан кайтыр кошлар да.
Һәр күңелдә туар назлы хисләр,
Гашыйк булып ямьле язларда.

Кушымта:
```
