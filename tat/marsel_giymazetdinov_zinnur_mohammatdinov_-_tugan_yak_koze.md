# Оригинал

### Марсель Гыймазетдинов / Зиннур Мөхәммәтдинов - Туган як көзе

```
Алтынсу төс усак, каеннарда,
Басуларда сыр-сыр буразна.
Болыннарда чабып йөри җилләр —
Хәйран калып тордым беразга…

Күзләремдәй мөлдерәмә күлнең
Җилләр үбә җырчы камышын…
Күргән сыман булам мин шуларда
Гомеремнең кайтмас агышын.

Кыр казлары кайтыр, әнә алар
Саубуллашып китеп баралар.
Миләшләрем кызыл тәлгәшләрен
Яулык сыман болгап калалар.

Ә мин калыр идем яшел җәйдә,
Кояш нурларына ябышып.
Көзләр белән тиңләп буламыни —
Башкарак шул кеше язмышы…

Табигать гел алмашынып тора,
Язлар белән тагын яшәрер.
Туган җирнең фасыллары белән
Мин яшәрмен, мәңге яшәрмен…
```
