# Оригинал

### Туфан Миңнуллин / Резеда Ахиярова - Кайда алар?

```
Кайда алар? Кайда икән алар —
Сөю утларында янган чаклар,
Мөлдерәмә тулып ташкан күңелләргә
Йолдызлардан сихри моңнар тамган чаклар?

Кайда алар? Кайда икән алар —
Таңны таңга ялгап йөргән чаклар.
Хыялыбыз бишегендә тирбәлгәндә
Ай нурыннан тәкыялар үргән чаклар?

Кайда алар? Кайда икән алар —
Өмет ярларына җиткән чаклар.
Мәхаббәтне маяк итеп киләчәккә
Ай юлыннан икәү атлап киткән чаклар?
```
