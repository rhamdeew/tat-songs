### Эстэгъфирулла

```
Ходайдан бирелгэн хэрбер кондэ,
Ишек алдында, капка тобендэ
Утыралар куп белгэн эбилэр,
Доньядагы хэллэрне сойлилэр.
Теллэрендэ бер ук суздер хаман.
Эстэгъфирулла, нинди заман.

Элек чистарак иде хавалар,
Тэуфиклырак иделэр балалар.
Ундырышлырак иделэр жирлэр,
Гэйрэтлерэк иделэр бит ирлэр.
Бу доньялар узгэрде бик яман,
Эстэгъфирулла, нинди заман.

Энэ карагыз курше кызына,
Шэрэ килеш тубэдэ кызына.
Икенчесе ирсез бала тапкан,
Бар да яшьтэн сафлыгын урлаткан.
Энэ Вэли кайта, тагын салган,
Эстэгъфирулла, нинди заман.

Бала дигэннэн, бала тапсалар,
Дэулэт бирэ ди бик зур акчалар.
Озакламый булачак ди имеш
Хатын кочкан ирлэргэ дэ олеш.
Без мескеннэр гел бушка йоклаган,
Эстэгъфирулла, нинди заман. 

Бу заманнын ирлэре дэ бутэн,
Зэнгэрлэнгэн кубесе бик куптэн.
Ботен бэлэ килэ чит иллэрдэн,
Шунда ялга йоргэн турэлэрдэн.
Без картлар модадан арта калган,
Эстэгъфирулла, нинди заман.

Йоз ел элек тэ, хэзер дэ шулай,
Килэчэктэ дэ узгэрмэс бугай.
Ачык билэргэ безнен хэллэр,
Сойлэгэннэр, сойлилэр, сойлэрлэр.
Бу сузлэр бит элекедэн калган,
Эстэгъфирулла, нинди заман.
```