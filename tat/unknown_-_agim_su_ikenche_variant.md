# Оригинал

### Марат Кәбиров / Ризван Хәкимов - Агым су (икенче вариант)

```
Күңелең китек булса да,
Булса да тирән яра,
Керфегең түбән кадама,
Аккан суларга кара.

Өметләрең өзелгәндә
Аккан суларга кара.
Никадәр авыр булса да
Агымсу юлын таба.

Булыр инде бу дөньяның
Тетрәнеп алган чагы,
Дер селкенеп алган чагы,
Утларга салган чагы.

Өметләрең өзелгәндә
Аккан суларга кара.
Никадәр авыр булса да
Агым су юлын таба.

Дөньялар нинди булса да,
Бары чыдарга кала.
Сабырлыкларың сынганда
Агым суларга кара.

Сабырлыгыңны сындырма,
Аккан суларга кара.
Никадәр авыр булса да,
Агым су юлын таба.
```
