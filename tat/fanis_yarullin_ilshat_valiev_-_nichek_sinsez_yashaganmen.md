# Оригинал

### Фәнис Яруллин / Илшат Вәлиев - Ничек синсез яшәгәнмен

```
Ничек синсез яшәгәнмен
Моңа кадәр, әй, гүзәл.
Күкнең зәңгәр гөмбәзеннән
Карый күк синең күзләр.

Анда диңгез тирәнлеге,
Анда урман серләре.
Анда төсләр чагылышы,
Анда болын гөлләре.
Анда күкләр зәңгәрлеге,
Анда кояш балкышы.
Синең күзләрдә күрәмен
Икебезнең язмышны.

Алар мине озаталар,
Чыксам ерак юлларга.
Урала синең күз нурың
Керфектәге моңнарга.

Анда диңгез тирәнлеге,
Анда урман серләре.
Анда төсләр чагылышы,
Анда болын гөлләре.

Әй күңелле, әй рәхәт соң
Очрашканда карашлар.
Кояш нурында коена
Әйтерсең асылташлар.

Ничек синсез яшәгәнмен,
Моңа кадәр, әй, гүзәл.
Дөньяның бар матурлыгын
Сыйдырган синең күзләр.
Ничек синсез яшәгәнмен,
Моңа кадәр, әй, гүзәл.
Дөньяның бар матурлыгын
Сыйдырган синең күзләр.
Анда диңгез тирәнлеге,
Анда урман серләре.
Анда төсләр чагылышы,
Анда болын гөлләре.
Анда күкләр зәңгәрлеге,
Анда кояш балкышы.
Синең күзләрдә күрәмен
Икебезнең язмышны.
Синең күзләрдә күрәмен
Икебезнең язмышны…
Икебезнең язмышны…
```
