# Оригинал

### Габдулла Тукай / Татар халык көе - Әллүки

```
Ишеттем мин кичә: берәү җырлый,
Чын безнеңчә матур, милли көй;

Әллүки, бәллүки,
Чын безнеңчә матур, милли көй

Башка килә уйлар төрле-төрле,—
Әллә нинди зарлы, моңлы көй;

Әллүки, бәллүки,
Әллә нинди зарлы, моңлы көй.

Түзәлмадым, бардым җырлаучыга,
Дидем: «Кардәш, бу көй нинди көй?»

Әллүки, бәллүки,
Дидем: «Кардәш, бу көй нинди көй?»

Җавабында милләттәшем миңа:
«Бу көй була, диде, Әллүки!»

Әллүки, бәллүки,
«Бу көй була, диде, Әллүки».
```
