# Оригинал

### Нәби Дәүли / Сара Садыйкова - Татарстан — минем республикам

```
Татарстан — минем республикам —
Россиянең матур җирендә.
Ленин аңа үзе исем кушкан,
Бәхет теләп гомер-гомергә.

Карлары бар аның, язлары бар,
Ташкыннары аның ни тора!
Еракларга киткән тургайлар да
Сагынып кайта туган йортына.

Башка илләр миңа кирәк түгел,
Хыялым юк минем ул хакта.
Туган җирләремнең гүзәллеге
Кергән күңелләргә яшь чакта.

Батырларны күрсәң, гаҗәпләнмә, —
Батырлар күп татар илендә.
Татарстан — минем республикам —
Россиянең матур җирендә.
```
