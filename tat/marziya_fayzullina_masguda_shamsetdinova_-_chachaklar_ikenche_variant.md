# Оригинал

### Мәрзия Фәйзуллина / Мәсгудә Шәмсетдинова - Чәчәкләр (икенче вариант)

```
Ак чәчәкләр, күк чәчәкләр,
Күк чәчәкләр аланда,
Без исемен белми торган
Чәчәкләр дә бар анда.

Кем буяган, ничек алар
Күп төрле төскә кергән,
Ә аннан соң кем аларга
Ислемай сөртеп йөргән?

Кайсы сары, кайсы кызыл,
Кайсы аның зәп-зәңгәр,
Тик шуңарга искитәрлек
Уйлап карасаң әгәр.

Кем буяган, ничек алар
Күп төрле төскә кергән,
Ә аннан соң кем аларга
Ислемай сөртеп йөргән?
```
