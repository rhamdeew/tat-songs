# Оригинал

### Сибгат Хәким / Сара Садыйкова - Чәчәкләр җыям болында

```
Чәчәкләр җыям болында,
Чәчәкләр сөрмәлеләр.
Янды җан, янды уфтанып,
Билгесез серләреннән.

Һәр караш минем йөрәкне
Көйдереп үтте төсле.
Сүзсез көйдергән карашлар
Ник болай үкенечле?..

Җыелып бергә, чәчәкләр
Килгәннәр күк яшьлектән;
Карыйлар күзгә, ә минем
Күзләремдә яшь кипкән.

Сорыйлар кебек чәчәкләр:
"Йә, әйт, нинди уең бар?"
Уйлардан уелып калды
Йөрәгемдә уемнар.
```
