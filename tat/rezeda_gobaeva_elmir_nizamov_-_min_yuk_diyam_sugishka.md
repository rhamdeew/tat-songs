# Оригинал

### Резедә Гобәева / Эльмир Низамов - Мин: "Юк!" — диям сугышка!

```
Тыныч кына сызлып таңнар ата,
Имин көннәр юрап дөньяга!
Яралар да төзәлделәр кебек…
Язлар булып кояш елмая!

Тик хәтер бар, хәтер ул мәңгелек —
Яшәү дә ул хәтер, сулыш та…
Кулларымны йөрәгемә куеп,
Мин: "Юк!" — диям сугышка!

Шартлау тавышлары ишеткән юк,
Бәйрәм саен ата салютлар…
Атышлар да безне урап узды,
Күргәзмәдә генә танклар..

Э хәтер бар, хәтер — тере hәйкәл!
Онытмабыз аны ялгыш та…
Хәтеремне сүнмәс маяк итеп,
Мин: "Юк!" — диям сугышка!

Илебездә гел тынычлык булсын!
Урап узсын афәт — кайгылар!
Әтиләрсез ятим усмәсеннәр,
Тик бәхетле булсын сабыйлар!

Сугыш калсын хәтерләрдә генә!
Коелмасын каннар ялгыш та…
Кайтмый калганнарга дога итеп,
Мин: "Юк!" — диям сугышка!
```
