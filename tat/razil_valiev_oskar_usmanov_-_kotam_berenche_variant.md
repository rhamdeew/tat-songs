# Оригинал

### Разил Вәлиев / Оскар Усманов - Көтәм (беренче вариант)

```
Буран булып, урам тулып
Очты күңел кошым.
Яуды карлар, синсез яуды,
Синсез узды кышым.

Ә мин һаман җанда йөртәм
«Сөям» дигән сүзең.
Көтәм сине җәен, кышын,
Көтәм, язын, көзен.

Сулды инде умырзая,
Тынды моңлы сазым.
Ташып акты ярсу хисләр,
Синсез узды язым.

Ә мин һаман җанда йөртәм
«Сөям» дигән сүзең.
Көтәм сине җәен, кышын,
Көтәм, язын, көзен.

Сине көтеп, юлларыңа
Чәчәк җәймә җәйдем.
Ялгыз уздым болын буйлап,
Ялгыз узды җәем.

Ә мин һаман җанда йөртәм
«Сөям» дигән сүзең.
Көтәм сине җәен, кышын,
Көтәм, язын, көзен.

Уза еллар, уза гомер,
Юлда һаман күзем.
Сине көтеп, алмагачым
Чәчәк атты көзен.

Ә мин һаман җанда йөртәм
«Сөям» дигән сүзең.
Көтәм сине җәен, кышын,
Көтәм, язын, көзен.
```
