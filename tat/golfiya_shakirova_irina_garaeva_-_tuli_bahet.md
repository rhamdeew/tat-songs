# Оригинал

### Гөлфия Шакирова / Ирина Гәрәева - Тулы бәхет

```
Кайтуларны көтеп алып,
Балам диеп куанып,
Әти-әни гомер итә
Безнең белән юанып.

Исән генә булыгызчы,
Әтием дә әнием,
Сезнең булу минем өчен —
Тулы бәхет, диюем.

Киңәшләрең биреп һәрчак,
Ярдәмеңдә җан җылысы.
Кабул итегез сез минем
Хөрмәтемнең олысын.

Исән генә булыгызчы,
Әтием дә әнием,
Сезнең булу минем өчен —
Тулы бәхет, диюем.

Алга карап яшәгәндә
Бирсен гомер һәм саулык.
Янәшәмдә сезнең булу —
Үзе бит тулы зур байлык.

Исән генә булыгызчы,
Әтием дә әнием,
Сезнең булу минем өчен —
Тулы бәхет, диюем.
Сезнең булу минем өчен —
Тулы бәхет, диюем…
Әтием дә әнием…
```
