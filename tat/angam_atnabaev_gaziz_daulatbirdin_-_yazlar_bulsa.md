# Оригинал

### Әнгам Атнабаев / Газиз Дәүләтбирдин - Язлар булса…

```
Язлар булса, ярсып сайрар өчен,
Сыерчыклар канат кагына;
Сыерчыклар канат кагынганда,
Мәхаббәтем, сине сагынам.

Язлар булса, хуш исләрен бөркеп,
Болын чәчкәләргә ябына;
Болын чәчкәләргә ябынганда,
Кайтыр идем синең яныңа.

Язлар булса, очкын ялкынланып,
Йөрәкләрдә утлар кабына;
Йөрәкләрдә утлар кабынса да,
Кайтып булмый яшьлек ягына.
```
