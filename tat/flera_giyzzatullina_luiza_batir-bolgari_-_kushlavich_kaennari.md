# Оригинал

### Флера Гыйззәтуллина / Луиза Батыр-Болгари - Кушлавыч каеннары

```
Кушкаеннар шаулый Кушлавычта,
Йөрәкләрне ялгый сагыш-моң.
И Кушлавыч, тәүге бишеге син
Тукай моңы иңгән язмышның.

И Кушлавыч, җырга юл ярганда
Каеннарның чугын тарама,
Халык кичерешләре, тирән үкенечләре
Сызлый йөрәктәге ярада.

Юлчыларның якты хәтер фалы
Кушкаенга кунар кошлар ич!
Җырлап сулган ятим шагыйреңне
Сагынасың, изге Кушлавыч.

И Кушлавыч, җырга юл ярганда
Каеннарның чугын тарама,
Халык кичерешләре, тирән үкенечләре
Сызлый йөрәктәге ярада.

Тукай җаны төсле үрсәләнеп
Уза еллар көрәш гамендә.
Гасырлардан әрнү саркып тора
Каеннарның күз яшьләрендә.

И Кушлавыч, җырга юл ярганда
Каеннарның чугын тарама,
Халык кичерешләре, тирән үкенечләре
Сызлый йөрәктәге ярада.
```
