# Оригинал

### Мирһади Разов / Виталий Агапов - Гөлләрем (беренче вариант)

```
Тамчы гөлем, яран гөлем,
Өебез бакча төсле.
Үзем үстерәм иркәләп,
Чәчәкләре хуш исле.

Әй, гөлләрем, гөлкәйләрем,
Яратыр идем кочып,
Уйнар идем арагызда,
Күбәләк булып очып.

Кояшка таба үрелә
Тәрәзәдән гөлләрем,
Сулар сипсәм, сөенәләр,
Беләм гөлләр телләрен.

Әй, гөлләрем, гөлкәйләрем,
Яратыр идем кочып,
Уйнар идем арагызда,
Күбәләк булып очып.

Әниемнең, әтиемнең
Көтәм туган көннәрен,
Бүләк булып чәчәк аткан
Минем матур гөлләрем.

Әй, гөлләрем, гөлкәйләрем,
Яратыр идем кочып,
Уйнар идем арагызда,
Күбәләк булып очып.
```
