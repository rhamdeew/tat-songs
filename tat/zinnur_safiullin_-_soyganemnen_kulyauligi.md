# Оригинал

### Зиннур Сафиуллин - Сөйгәнемнең кулъяулыгы

```
Түш кесәмдә биргән кулъяулыгың
Назлап тора һәрчак җанымны.
Кайда барсам, нәрсә эшләсәм дә
Хәтерләтә сөйгән ярымны.

Гөлчәчәкле ефәк кулъяулыкта
Кайнар хисләр, якты күз нурың.
Мәхаббәтнең сихри балкышы ул,
Янган йөрәкләрнең ут моңы.

Ап-ак йомшак чиккән кулъулыкта
Балкый гүя болын гөлләре.
Ишетелә кошлар тавышлары,
Туган якның сердәш җирләре.

Гөлчәчәкле ефәк кулъяулыкта
Кайнар хисләр, якты күз нурың.
Мәхаббәтнең сихри балкышы ул,
Янган йөрәкләрнең ут моңы.

Һәрвакытта түш кесәмдә йөри
Кулъяулыгың, ядкәр бүләгең.
Сагынганда очрашулар көтә,
Ярсып тибә, иркәм, йөрәгем.

Гөлчәчәкле ефәк кулъяулыкта
Кайнар хисләр, якты күз нурың.
Мәхаббәтнең сихри балкышы ул,
Янган йөрәкләрнең ут моңы.
```
