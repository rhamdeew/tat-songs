# Оригинал

### Айдар Минһаҗев / Айдар Тимербаев - Салкын түшәк

```
Көмеш бозлы тәрәзәмнән
Моңаеп ай күренә.
Сине искә ала-ала
Урын җәйдем үземә.

Җәннәт кояшлары булып
Керәсең төшләремә.
Син булмагач каян табыйм,
Җылы юк түшәгемдә.

Кайсын гына ябынсам да,
Җылыталмый юрганым.
Гомергә юк иде әле
Бу кадәрле туңганым.

Җәннәт кояшлары булып
Керәсең төшләремә.
Син булмагач каян табыйм,
Җылы юк түшәгемдә.

Газапланам сине уйлап,
Кочаклыйм да мендәрне.
Йокыларым йокы түгел,
Бигрәк озын төннәре.

Җәннәт кояшлары булып
Керәсең төшләремә.
Син булмагач каян табыйм,
Җылы юк түшәгемдә.
```
