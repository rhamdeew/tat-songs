# Оригинал

### Гөлнур Корбанова / Айдар Тимербаев - Соңардың шул, яңгыр

```
Әй, усал яңгыр, син килдең ник?
Мин сине көтмәгән идем бит.
Килдең син ашыга-ашыга,
Ниятең түгел тик яхшыга.

Чылансын әле бу, дисеңдер,
Утында яшеннең көйсен бер.
Тик миннән көләргә юк чараң,
Соңардың, әй, яңгыр-бичарам.

Заяга тамчыңны төшермә,
Мин инде чыландым яшемә.
Атма, син, күк-яшең күкләрдән,
Уйларда мин янам күптәннән.

Чылансын әле бу, дисеңдер,
Утында яшеннең көйсен бер.
Тик миннән көләргә юк чараң,
Соңардың, әй, яңгыр-бичарам.

Кичектең шул, яңгыр, кичектең,
Шакыма тәрәзәм ишеген.
Ачмамын барыбер бу төндә
Мин, хәтта, йөрәгем беркемгә.

Чылансын әле бу, дисеңдер,
Утында яшеннең көйсен бер.
Тик миннән көләргә юк чараң,
Соңардың, әй, яңгыр-бичарам.
```
