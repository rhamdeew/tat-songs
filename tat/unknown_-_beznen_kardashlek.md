# Оригинал

### Гөлшат Зәйнәшева / Заһид Хәбибуллин - Безнең кардәшлек

```
Аралар ерак димәсен,
Килсен безгә якын дус.
Киң Иделнең суы татлы,
Халкыбызның йөзе якты,
Йөзе якты, күңеле хуш!

Дуслык, чын дуслык —
Безнең кардәшлек.
Телләр төрле, теләкләр бер,
Җырлап аңлашыйк!

Без үзебез болгар татар,
Туып үстек Иделдә.
Хезмәте белән дан алган,
Бөтен дөньяга танылган
Кара алтын илендә.

Дуслык, чын дуслык —
Безнең кардәшлек.
Телләр төрле, теләкләр бер,
Җырлап аңлашыйк!

Зур бәхетне бергә таба
Илдә бергә булганнар.
Киң илемнең һәр ягында.
Көньягында, төньягында
Яши дуслар, туганнар!..

Дуслык, чын дуслык —
Безнең кардәшлек.
Телләр төрле, теләкләр бер,
Җырлап аңлашыйк!
```
