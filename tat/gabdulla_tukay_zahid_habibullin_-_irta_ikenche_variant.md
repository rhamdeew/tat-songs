# Оригинал

### Габдулла Тукай / Заһид Хәбибуллин - Иртә (икенче вариант)

```
Иртә, дөнья җанлана,
Мәшрикъ ягы аллана,
Кояш чыгып, нурлары
Төшеп җиргә ялгана.

Яктыра кала. Урамнар,
Кырлар, якын урманнар,
Таулар, баглар, бакчалар
Нурга гарык булганнар.

Торды халык, уянды
Шау-шу кайбер төшләрдә;
Көтү-көтү менмәктә
Күккә җитез кошлар да.

Шушы вакыт балалар
Мәктәп таба баралар,
Букчалары артында,
Алар гыйлем дәртендә.
```
