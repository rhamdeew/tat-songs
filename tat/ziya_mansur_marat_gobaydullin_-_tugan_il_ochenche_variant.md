# Оригинал

### Зыя Мансур / Марат Гобәйдуллин - Туган ил (өченче вариант)

```
Һәр адым җирең кадерле,
Сөйкемле халкың миңа.
Һәр талың, һәрбер камышың
Тугандай якын миңа.

Көннәрең дә, төннәрең дә
Яктылыкка бай синең.
Җәйләрең дә, көзләрең дә,
Кышларың да ― май синең!

Һәр елың ― чиксез куаныч,
Зур бәхет ― һәрбер көнең.
Хәтта бер йотым суың да
Гомердәй кыйммәт синең!

Йөзең нурлы, сулышың киң,
Юлларың иркен синең.
Яхшы җырга тормышың тиң,
И газиз туган илем!
```
