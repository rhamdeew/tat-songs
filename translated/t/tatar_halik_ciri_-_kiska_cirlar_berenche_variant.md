# Оригинал

### Татар халык җыры - Кыска җырлар (беренче вариант)

```
Җырлыйк әле, җырлыйк әле,
Җырлыйк шушы көйләргә;
Җырласак шушы көйләргә,
Калыр сагынып сөйләргә.

Җырлыйк әле, җырлыйк әле,
Җыр күңелне ача ул;
Җырлау күңелне ача ул,
Кайгыларны баса ул.

Җырлыйк: әле, җырлыйк әле,
Берне түгел, икене;
Җырламас идек икене,
Сез дусларым сөйкемле.

Әйдә, дуслар, җырлыйк әле
Уйнаган гармуннарга;
Ал чәчәк күк яшик әле,
Бирешмик кайгыларга.

Ал да булыр чагыбыз,
Гөл дә булыр чагыбыз;
Без җырламый кем җырласын,
Безнең шундый чагыбыз.

Җырлыйк әле, җырлыйк әле,
Сызылып таңнар атса да;
Яшь гомерләр ике килми,
Сулар үргә акса да.

Җырлыйк әле, җырлыйк әле,
Уникегә тулганчы;
Уникеләргә тулганчы,
Дуслар күңле булганчы.

Җырлыйк әле, җырлыйк әле,
Ишетсеннәр, белсеннәр;
Җыелганнар бу табынга
Бертуганнар дисеннәр.

Их, дусларым, сезнең белән
Шат минем күңелләрем;
Гел дә шулай шатлык белән
Үтсә иде гомерләрем.

Сәгатьләр китте унбердән
Уникенче номерга;
Сез дуслардан айрылмыйча
Торсаң иде гомергә.

Тәрәзәгә җимнәр сиптем,
Ашагыз, кошкайларым;
Мәкнең алсу чәчәге күк
Яшәгез, дускайларым.

Санасаң, санамасаң да,
Гармун теле унике;
Уйласаң, уйламасаң да,
Яшь гомер килми ике.

Ага сулар, ага сулар,
Ага сулар ник болай;
Аккан сулар кире кайтмый,
Яшь гомерләр дә шулай.

Машиналарга утырып
Кайтамын Казаннардан;
Яшь гомерне сатып алып
Булмый бит базарлардан.

Узган гомер узды инде,
Кадерле киләчәге;
Шул кадерле киләчәкнең
Булсаң иде чәчәге.

Яшьлегеңнең бел кадерен,
Яшьлек бит ул бер генә;
Яшьлек кебек матур итеп
Чәчәк ата гөл генә.

Агыйделне акмый диләр,
Дулкынсыз ага икән;
Яшь йөрәкне янмый диләр,
Ялкынсыз яна икән.

Агыйделнең ак сулары
Язгы ташуда акты;
Төрлебезне төрле якка
Тормыш дулкыны какты.

Ак алъяпкыч билләрдә,
Җилфердидер җилләрдә;
Күңелләрем күтәрелми
Сез булмаган җирләрдә.

Алма бакчасына кереп
Алма ашыйсым килә;
Син агачы, мин чәчәге
Булып яшисем килә.

Сары каеш дилбегәләр
Безнең атларда гына;
Иртә торсам, ике күзем
Сезнең якларда гына.

Яшел кыяк җибәрәдер
Бакчада суганнарым;
Гөлләр кебек нур балкытып
Яшәгез, туганнарым.

Җылы якка очкан чакта
Санадым мин кошларны;
Күп эзләдем, табалмадым
Сезнең кебек дусларны.

Китәм инде, китәм инде
Агыйделләрне буйлап;
Ут эчендә янам инде
Сез дусларымны уйлап.

Кулъяулыгымны җил ала,
Илтеп дәрьяга сала;
Безнең болай утырулар
Сагынып сөйләргә кала.

Өй түрендә гөлләр үскән,
Сиксән бөртек бер төптә;
Сезнең белән утырганны
Онтасым юк бөртек тә.

Иртән торып тышка чыксам,
Таралыша йолдызлар;
Таралышкан йолдызлар күк
Таралышырбыз, дуслар.
```

------

# Перевод

### Татар халык җыры - Короткие песни (первый вариант)

```
Споем же, споем же,
Споем под эти напевы;
Если споем под эти напевы,
Останется вспоминать с тоской.

Споем же, споем же,
Песня сердце раскрывает;
Пение сердце раскрывает,
Печали усмиряет.

Споем же, споем же,
Не одну, так другую;
Не пели бы другую,
Да вы, друзья мои, милые.

Давайте, друзья, споем же
Под гармошки, что играют;
Как алый цветок давайте жить,
Не сдаваться печалям.

Будет и алым время,
И цветочным будет время;
Если не мы споем, кто споет,
Наше сейчас такое время.

Споем же, споем же,
Хоть рассветы полосой встают;
Молодые годы дважды не приходят,
Хоть бы воды вверх текли.

Споем же, споем же,
Пока не пробьет двенадцать;
Пока не пробьет двенадцать,
Пока у друзей на душе тепло.

Споем же, споем же,
Пусть услышат, пусть узнают;
Кто собрался за этим столом,
Пусть скажут: родные.

Ах, друзья мои, с вами
Радостно мое сердце;
Если б так же в радости
Проходили мои годы.

Часы перешли с одиннадцати
На двенадцатый номер;
Если б не разлучаться с вами, друзья,
На всю жизнь.

На подоконник сыпал зерна,
Клюйте, пташки мои;
Как алый маков цветок
Живите, друзья мои.

Считаешь, не считаешь,
У гармошки язычков двенадцать;
Думаешь, не думаешь,
Молодость не приходит дважды.

Текут воды, текут воды,
Отчего так текут;
Ушедшие воды не возвращаются,
И молодые годы так же.

Сев в машины,
Возвращаюсь из Казани;
Молодость купить
Нельзя ведь на базарах.

Прожитая жизнь уже прошла,
Дорогое будущее;
Стала б цветком
Того дорогого будущего.

Знай цену молодости,
Молодость ведь одна;
Так красиво, как молодость,
Цветет лишь один цветок.

Говорят, Агидель не течет,
Без волн течет, говорят;
Говорят, юное сердце не горит,
А оно без пламени горит.

Белые воды Агидели
В весеннем разливе мчались;
Нас по разным сторонам
Волна жизни разметала.

Белые фартуки на талиях,
Колышутся на ветру;
Не поднимается сердце
Там, где вас нет.

В яблоневый сад войти бы,
Яблок поесть бы;
Ты - дерево, я - цветок его,
Так бы и жить.

Желтые ременные вожжи
Лишь у наших коней;
Рано встану - оба глаза
Все в вашу сторону.

Пускает зеленое перо
Лук мой в огороде;
Сияйте светом, как цветы,
Живите, родные.

Когда в теплые края летели,
Я считал птиц;
Много искал - не нашел
Друзей, как вы.

Ухожу уже, ухожу
Вдоль Агидели;
В огне горю уже,
Думая о вас, друзья.

Платок мой ветер уносит,
В море относит и бросит;
Наши такие посиделки
Останутся - вспоминать с тоской.

В углу дома цветы росли,
Восемьдесят зерен на одном стебле;
Посиделки с вами
Не забуду ни зернышка.

Встану утром, выйду наружу -
Рассыпаются звезды;
Как рассыпавшиеся звезды,
Разойдемся мы, друзья.
```
