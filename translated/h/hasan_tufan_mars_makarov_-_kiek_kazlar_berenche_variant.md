# Оригинал

### hasan_tufan_mars_makarov_ - Хәсән Туфан / Марс Макаров - Киек казлар (беренче вариант)

```
Яңгырларда, явымнарда,
Давылларда-җилләрдә
Киек казлар кыйгылдаша
Мин белмәгән телләрдә.

Киек казлар кыйгылдаша,
Җырлашалар микәнни?
Туган илләр кала бит, дип,
Елашалар микәнни?

Безнең дә бит шулар сыман
Киткән еллар бар иде;
Кыйгак-кыйгак, илем ерак,
Дигән чорлар бар иде.

Киек казлар кыйгылдаша,
Сау бул, якташ, диләрдер.
Әллә кайтыр, әллә кайтмас
Безнең башлар, диләрдер.

Казлар кебек очасылар -
Китәселәр юк минем;
Кыйгак-кыйгак, илем ерак,
Дияселәр юк минем.

Кыйгылдашып болытларда
Мин белмәгән телләрдә,
Киек казлар китеп бара
Мин күрмәгән илләргә.
```

------

# Перевод

### Хәсән Туфан / Марс Макаров - Дикие гуси (первый вариант)

```
В дождях, в ливнях,
В бурях и в ветрах
Дикие гуси кричат
На языках, мне незнакомых.

Дикие гуси кричат -
Неужто песню поют?
«Родные края остаются», -
Неужто плачут, зовут?

И у нас ведь, как у них,
Были годы отлетные;
«Кыйгак-кыйгак, край мой далек», -
Были дни безысходные.

Дикие гуси кричат -
«Прощай, земляк», - говорят.
«То ли вернутся, то ль нет
Наши головы», - твердят.

Как бы гусем взвиться -
Да улетать мне нельзя;
«Кыйгак-кыйгак, край мой далек», -
Мне повторять не судьба.

Кричат в облаках
На языках, мне незнакомых,
Дикие гуси уходят
В края, мною не виданные.
```
